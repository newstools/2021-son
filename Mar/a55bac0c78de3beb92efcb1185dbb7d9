UPINGTON. – Die ANC-speaker van die ZF Mgcawu-distriksmunisipaliteit, Moses Moalusi, is in die warm water oor seksvideo’s van hom wat viral gegaan het. Die Noord-Kaapse ANC het Moalusi intussen geskors hangende ’n ondersoek nadat vier sex tapes van hom kop uitgesteek het. Die regerende party het hom versoek om van sy pos as speaker afstand te doen weens die hangende tugstappe. Dié “video-ridder” het toe uit sy pos bedank. In die seksvideo’s, waarna Son ook gekoekeloer het, is Moalusi se aandag verdeel tussen ’n poedelkaal jong vrou op ’n kooi, die opneem van die video’s en verskeie seksposisies. Die jong vrou vra hom in Afrikaans in een van die opnames of hy besig is om haar af te neem, waarop hy ook in Afrikaans antwoord: “Ja!” In die ander video’s rig Moalusi die selfoon op haar en dis duidelik sy is bewus van die recording voordat die gekafoefel voorgaan. Die Good-party aan die Weskus sê Moalusi het self die video’s na ’n “groep in sy binnekring” gestuur. Die party beweer dis om te spog en om sy ego onder sy pelle “te polish”. Sammy Claassen, ’n woordvoerder van die Good Party, sê: “Dié is skandalige hardcore pornografiese materiaal van senior leiers wat hulself in seksorgies afneem met die opset om dié soort van materiaal onder ’n gemikte groep in hul binnekring te versprei. “Dis om te boast­ en hul ego’s te polish as seksdronk mans wat hoër posisies beklee. “Dié is die werk van ’n siek sekspes wat arme, onskuldige, jong vroue teiken. “Dié materiaal wys net hoe vrot en laag van morele standaarde die ANC-kaders regtig is en wat ’n gebrek aan dissipline huule het.” Ondermyn Volgens Claassen skend jy bloot jou eie reg tot privaatheid en vertroulikheid as jy jouself in ’n seksorgie afneem. “Dit ondermyn die waardes van etiese leierskap,” sê hy verder en hy voeg by die ANC moet Moalusi uit die speaker-pos fire. Son kon Moalusi nie gister in die hande gekry nie. Hy het egter vroeër vandeesweek­ in ’n radio-onderhoud met die plaaslike Radio Riverside gereageer op die video’s wat nou wyd in die sosiale media verprei word. Moalusi sê die video is in sy privaatheid opgeneem en hy weet nie hoe dit in die sosiale media beland het nie. Volgens hom was daar onlangs ’n inbraak by sy huis en sy selfoon is gesteel. Hy sê dís hoe die clips in die sosiale media beland het. Moalusi sê verder hy verwelkom die ANC se besluit om hom tydelik te skors en hy sal in die party se prosesse saamwerk.