ESKOM het besluit om beurtkrag vanafÂ  vandag om 12:00 op te skort. Die besluit is geneem nadat Eskom-spanne dit reggekry het om verskeie opwekeenhede weer aanlyn te bring. Fase-2 beurtkrag sou tot Saterdag om 05:00 in werking wees. Luidens 'n verklaring van die kragreus is een opwekeenheid elk by die Duvha-, Medupi-, Kendal-, Kriel-, en Kusile-kragstasies herstel. Een eenheid sal na verwagting ook vandag elk by die Camden- en Majuba-kragstasies na die kragnetwerk terugkeer. "Hoewel ons ander eenhede by Tuluka, Camden en Hendrina verloor het, het ons dit reggekry om genoegsame noodreserwes aan te vul. Eskom gaan ook oor die langnaweek, weens 'n laer aanvraag, korttermyn instandhouding doen om noodreserwes ter voorbereiding vir die volgende week aan te vul. "Ons het tans 7 183 MW beplande instandhouding terwyl nog 10 464 MW kapasiteit onbeskikbaar is weens breakdowns en vertragings. Die verbeterde beskikbaarheid van opwekking saam met die laer aanvraag oor die lang naweek het ons in staat gestel om beurtkrag te kanselleer." Eskom het ook verskoning aan Suid-Afrikaners gevra vir die ongerief. 