PORT ALFRED polisie ondersoek 'n saak van strafbare manslag, nadat die lyk van 'n 35-jarige man Saterdagoggend in die Kowierivier gevind is. Kapt. Mali Govender, 'n polisiewoordvoerder, sê die oorledene is deur sy familie as Buyelekhaya Zuma geïdentifiseer. Zuma was blykbaar die bestuurder van 'n Corsa bakkie wat vroeër die week in die rivier beland het. Volgens Govender het die polisie Dinsdag nuus ontvang oor 'n bakkie in die rivier. Met hul aankoms op die toneel Dinsdag het die polisie die voertuig gevind en die liggaam van 'n vrou. Die vrou is as die 36-jarige Nwabisa Mfikili geidentifiseer. Die polisie kon nie vasstel of sy die bestuurder was nie, aangesien sy geen lisensie gehad het nie. Dinsdag het ooggetuies aan die polisie vertel hulle het gesien 'n persoon kon uit die voertuig klim, voordat dit gesink het, maar hy kon nie na veiligheid swem nie. Duikers het sedertdien na sy liggaam gesoek. Governder voeg by dat die polisieondersoek tot dusver kon vasstel dat Zuma en Mfikili was Dinsdagoggend in die voertuig en oppad huistoe. Dit nadat hulle 'n vriend afgelaai het. - AlgoaFM