VERSKEIE lede van die ANC in die Oos-Kaap is weens ernstige klagte teen hulle by die party se integriteitskomitee aangekla. Die klagte sluit in verkragting, seksuele aanranding, bedrog en korrupsie. Die besluit om die 15 lede aan te kla is Dinsdag deur die party se provinsiale sekretaris, Lulama Ngcukayithobi, aangekondig. Die ANC in die provinsie het ook Dinsdag aangekondig vyf lede van sy uitvoerende komitee is geskors weens hangende hofsake. 'n Besluit daaroor is die naweek tydens 'n vergadering geneem. - News24