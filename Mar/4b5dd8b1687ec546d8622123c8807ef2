DIE drama tussen DJ Black Coffee en Enhle Mbali word net erger. Black Coffee word nou beskuldig daarvan dat hy die aktrise op haar 33ste verjaardagpaartie aangerand het. Luidens Daily Sun vra sy die hof vir ’n beskermingsbevel. Die DJ het haar glo op haar hand geklap ten aanskoue van ’n klomp mense op haar paartie. Sy het in die aansoek om die beskermingsbevel genoem dat haar eksman haar in 2014 ook abuse het. DJ Black Coffee het Sondag 45 geword en Enhle was op 3 Maart 33. In haar aansoek sê sy sy raak bang vir hom wanneer hy irrasioneel word. “Ek het ’n merk op my hand van die voorval. Ek moet my slotte vervang, want hy sal enige tyd inkom, selfs al is ek nie reg aangetrek nie,” beweer sy. Toestemming Volgens haar wou hy op 5 Maart met haar praat. “Hy was ordentlik totdat ons alleen was. Hy het gevra waarom hou ek ’n dinner sonder sy toestemming. “Ek het gevra hoekom moet ek hom eers vra en hy sê toe want dit is sy huis. Ek het geantwoord dit is ons huis. “Hy het gedreig om die cops te bel. Hy het toe begin skree en dis tóé dat die gaste aankom en dit sien.”