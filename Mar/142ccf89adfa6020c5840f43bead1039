DIE polisie in Mfuleni ondersoek ’n saak van verberging van geboorte nadat ’n fetus in ’n bos gevind is. Die fetus is Sondagoggend agter die polisiestasie gevind. Geen arrestasies is nog gemaak nie. Intussen word daar steeds ondersoek ingestel nadat ’n pasgebore baba in ’n asblik in Worcester gevind is. Paramedici kon nie die baba red nie. Geen arrestasies is ook in daardie saak gemaak nie. - EWN