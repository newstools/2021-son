TWEE polisiemanne tel onder die ses mense wat Donderdag in Johannesburg op klagte van ontvoering en afdreiging in hegtenis geneem is. Luidens 'n verklaring van die Valke kom die arrestasies nadat die ondersoekspan inligting ontvang het dat 'n persoon na bewering ontvoer is deur mense wat voorgee om vir die Valke te werk. Die ontvoerders het die slagoffer vertel dat hulle opsoek is na 'n persoon in 'n geldwasserysaak. Volgens die Valke het die verdagtes na bewering R2 miljoen geÃ«is om die slagoffer vry te laat. Die slagoffer kon die verdagtes sukesvol identifiseer nadat die polisie hulle opgespoor het. Lt. genl. Godfrey Lebeya, Valke-hoof, het sy manne geloof vir 'n uitstekende job om die verdagtes vas te trek. Die konstabel en sersant asook hul vier medebeskuldigdes sal na verwagting Dinsdag in die hof verskyn. - Algoa FM