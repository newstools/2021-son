CAPE Town City het sy segelose lopie in die PSL tot vyf wedstryde uitgebrei nadat hy gister in die Sisa Dukashe-stadion met 0-0 teen Chippa United gelykop gespeel het. Die Citizens het sedert die bekerverlies vyf veranderinge teen hul opponent aan­gebring. Mpho Makola, Thamsanqa Mkhize, Justin Shonga en Ioannis Potouridis is almal saam met Aubrey Ngoma opgeroep. Chippa het Kurt Lentjies by sy span ingesluit. Chippa het City aanvanklik diep in sy eie helfte onder druk geplaas. Nyiko Mobbie het in die 22ste minuut bitterlik naby daaraan gekom om aan sy span die voorsprong te besorg, maar Peter Leeuwenburgh, City se keeper, het hom uitgehou. Jan Olde Riekerink, City se afrigter, se manne het die meeste van die speelwerk in die eerste helfte gedoen, maar hul afronding was nie akkuraat nie. Die Kaapse span het ná die rustyd met hernieude energie teruggekom toe Shonga agt minute later ’n cross van Ngoma net wyd gestuur het. Toe die wedstryd ná die uurmerk meer oop raak, het albei spanne mekaar in die mis rondom die veld aangepak, maar hul aangeewerk in die opposisie se rooi areas het veel te wense oorgelaat. Craig Martin het in die laaste 12 minute ’n kans gekry om die wendoel vir die Citizens te score toe hy aan die regterkant van die boks deurgedring het, maar sy strike was wyd van die kol. Gered Ramasimong Maloisane moes eintlik die wedstryd in die laaste drie minute vir Chippa beklink het. Hy het toe ’n gulde geleentheid gehad het om die wedstryd op die nippertjie te steel. Sy strike was egter net-net wyd, wat City van ’n nederlaag gered het. Die Kapenaars kom Saterdag in die Cape Town Stadium teen hul bure van Stellenbosch FC te staan. – Soccer Laduma