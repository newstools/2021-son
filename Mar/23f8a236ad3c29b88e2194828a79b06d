DIE vermeende baasbrein agter die moord op die 28-jarige Tshegofatso Pule is Vrydag deur in die Roodepoort-landdroshof borgtog geweier. Nthutuko Shoba is verlede maand in sy huis in Florida in hegtenis geneem, nadat die man wat skuldig bevind is aan Pule se moord hom tydens 'n pleitooreenkoms met die staat betrek het. Pule se lyk is in Junie verlede jaar aan ’n boom in ’n oop veld in Roodepoort gevind. Sy, wie toe agt maande swanger was, het steekwonde aan haar bors gehad. SABCNuus berig dat vroueregtegroepe reken dat Shoba borgtog geweier is, is 'n stap in die regte rigting vir geregtigheid. Landdros Delize Smith het in haar uitspraak gesê dat die beskuldigde nie bo redelike twyfel bewys het dat sy vrylating op borgtog in die belang van geregtigheid sou wees nie. Na wat berig word het Shoba ingestem om Muzikayise Malephane R70,000 te betaal om Pule te vermoor. Dit sodat sy vrou nie sou uitvind dat hy in 'n verhouding met Pule was nie. Shoba word nou van 'n skedule ses oortreding van moord, met voorbedagte rade, aangekla. 