TWEE mans is Maandag in afsonderlike gevalle in Manenberg in hegetenis geneem vir die besit van ammunisie, vuurwapens en dwelms. Volgens die kantoor van die waarnemende provinsiale kommissaris is 'n 26-jarige man om 10:30 in hegtenis geneem vir die besit van 'n vuurwapen en ammunisie kort nadat hy probeer het om die polisie te ontduik. Speurders van Manenberg het in Ganubiestraat op die verdagte afgekomÂ  terwyl hulle besig was met 'n ondersoek. Toe die verdagte die ongemerkte polisievoertuig sien, het hy begin hardloop. Die speurders het hom agterna gesit en aangekeer. Hy is in besit van 'n pistool gevind waarvan die reeksnommer verwyder asook vyf vyf rondtes ammunisie. By nadere ondersoek het die speurders gevind die verdagte is op parool vir 'n soortgelyke klag. Die verdagte se parool is onmiddellik herroep. Intussen is 'n 28-jarige man in hegtenis geneem tydens 'n stop and search operasie wat Maandag om 13:45 gehou. Met die polisie se aankoms by Joyce Court het hulle gesien hoe 'n man agterdogtig optree en het daarna probeer weghardloop. Hy is agternagesit en in besit van 'n 9mm Taurus-pistool en elf 9mm rondtes ammunisie, 17 eenhede unga, Mandrax en dagga gevind. Die reeksnommer van die pistool is gedeeltelik verwyder.