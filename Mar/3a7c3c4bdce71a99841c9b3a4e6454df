DAAR is iets vir almal, van animasie tot drama, realiteitsprogramme, sci-fi en rillers. Hier is ons vyf programme wat jy nie op Showmax wil misloop nie: Dié show het Showmax se eerste-dag-besigtigingsrekord in Januarie gebreek. Soos enige van die ander Real Housewives-franchises, weet ons daar is altyd drama en ’n ontploffing van probleme terwyl ons ’n blik kry op die glamorous leefstyl en die posh huise van hierdie queens. Sorisha Naidoo, Kgomotso Ndu­ngane, Ayanda Ncwane, Nonkanyiso Chonco, Anne-Tonni Lodick Mthe­mbu en Nonku Williams is die vroue in die kollig. ’n Sielkundige riller wat kan meeding met internasionale shows. Dit is hoe betroubare kritici Dam beskryf. Dié rolprent is in die Oos-Kaap verfilm en volg die verhaal van ’n jong vrou, Yola, wat van oorsee teruggekeer het vir die begrafnis van haar pa. Sy erf haar derra se plaas, wat die middelpunt van vreemde en bonatuurlike gebeure word. Die film spog met bekende akteurs soos Pallance Dladla, Neil Sandilands, Natasha Loring, Antoinette Louw. Onthou julle vir SuzelleDIY? Wel, dan sal jy mal wees oor hierdie show. Julia Anastasopoulos, oftewel daai Suzelle, speel Tali in hierdie reekskomedie. Tali’s Baby Diary handel oor ’n onverwagse swangerskap wat Tali dwing om haar insta-influncer-leefstyl na dié van ’n super-momfluencer te verander. Die show bevat bekende gesigte en ’n paar regte insta-influencers en momfluencers. Hierdie sci-fi show, wat in Suid-Afrika verfilm is, is een van die grootstes en gewildstes op HBO. Nadat die aarde in ’n groot oorlog vernietig is, word twee kinders in die hande van androïede gelaat om op ’n nuwe planeet, Kepler-22b, groot te word. HBO het aangekondig die program is reeds vir ’n tweede reeks hernu. Hierdie een is vir ál die animasieliefhebbers en mense met sagte kinderharte. Die verhaal handel oor ’n ruimtewese met heimwee nadat hy weens ’n ongeluk in ’n oerwoud op die aarde beland. Hy ontmoet ’n paar dierevriende wat hom moet leer oor vriendskap en liefde voordat sy pa ’n bose plan maak om die planeet oor te neem. Hierdie program is beslis ’n heil­same gesinsvertoning gemik op die jonger kyker.