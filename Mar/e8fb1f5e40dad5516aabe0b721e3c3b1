JOSÉ Mourinho, Tottenham Hotspur se manager, het sy spelers se “houding” uitgesonder ná hul sege oor Aston Villa. Carlos Vinícius se eerste Premierliga-doel en ’n penalty deur Harry Kane het Spurs ’n sege van 2-0 besorg. Die sege bevorder Spurs tot die sesde posisie bo die twee spanne van Mersey­side, Everton en Liverpool. Spurs is nou een punt agter die vyfde geplaaste West Ham en vier punte agter Chelsea, wat die vierde en laaste Champions League-posisie beklee. Mourinho sê hy is baie trots op sy spelers. “Ons het die regte houding gehad,” verduidelik hy. “Natuurlik het ons taktiese details verander, maar dit het niks te doen met taktiek nie. “Dit was alles te doen met die regte houding. So, lof aan my spelers, want hulle het alles gegee. “Almal was reeds op hul laaste, want jy kon sien hoe hulle kramp. “Jy kon sien moegheid het ingeskop,” voeg die Portugese bestuurder by. Mourinho reken sy uitdaging nou is om dié houding onder sy spelers te hê in elke wedstryd wat voorlê. “Dis nou ’n besige tyd van die seisoen en almal skarrel om hul doelwitte te bereik. “Kan ons die houding voortsit? Ek hoop so. Ons sal móét as ons ook ons doelwit wil bereik,” aldus Mourinho. – AP