DIE produksie The Rustic Affair gaan die ding Saterdag behoorlik laat ruk Dié show is te sien by The Rustic Car-fe Restaurant & Bistro in Worcesterstraat, Grabouw. Dit beloof die talentvolle digter en skrywer Hendry Kortje, broer van die Idols-wenner Karin. Hendry nooi almal in die omgewing uit om ’n aand van poësie, rap, sang en musiek in sy en die sangeres en liedjieskrywer Erica Vivace se geselskap te kom geniet. Volgens hom is The Rustic Car-fe bekend vir sy heerlike kos en gesellige atmosfeer. Die geleentheid is ’n eerste van sy soort hier waar nuwe, opkomende kunstenaars ook die kans sal kry om hul ding op die verhoog te doen. Bespreek “Grabouw het baie talent,” spog hy, “en ons wil graag die youngsters blootstelling gee en ons kennis met hulle deel.” Hendry het reeds vyf digbundels die lig laat sien, waarvan die nuutste een, Parakletos, in 2019. Hy werk reeds hard aan ’n nuwe een. Saterdagaand se verrigtinge begin 19:00 en toegang is gratis. Belangstellendes word egter versoek om te bespreek aangesien sitplekke wel beperk is. Vir meer inligting kan julle Hendry by 076 424 7992 of Erica by 071 883 5720 bel.