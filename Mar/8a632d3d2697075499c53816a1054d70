DIE trailer van die laaste reeks van Keeping Up With the Kardashians is uit. In die kort lusmaker-clip tjank die arme Kim terwyl sy skree: “Ek voel soos ’n f*kk*n loser!” Mense het onmiddellik aangeneem Kim huil oor die verbrokkeling van haar sewe jaar lange huwelik met die rapper Kanye West. Ons weet mos dié twee, wat vier kleintjies saam het, gaan binnekort in die skeihof staan. Us Weekly berig Kimye se huweliksprobleme gaan in die laaste aflewering van KUWTK heeltemal ontbloot word. Ons gaan kamma presies hoor waaroor hul paadjies skei en ons gaan hul ups en down saam met hulle ervaar. In die trailer vir KUWTK is daar darem nie net trane nie. Khloé en haar joller-berk, Tristan Thompson, beplan hul tweede baba. Kassie In die clip oorweeg hulle ’n surrogaatmoeder om True se boetie of sussie in die wêreld te bring. Die Kardashians het op 8 Januarie klaargemaak met die verfilming van hul finale reeks. Hierdie laaste kyk in die clan se lewe is op 18 Maart by ons op die kassie.