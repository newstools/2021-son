MANCHESTER United het nou die groen lig gekry om Real Madrid se Raphaël Varane se dienste te bekom. United se manager, Ole Gunnar Solskjaer, teiken ’n defender om agterlangs saam met Harry Maguire ’n paar te vorm en Varane is volgens Solskjaer die perfekte kandidaat. Die Wêreldbekerwenner saam met Frank­ryk het nog 12 maande op sy kontrak met Los Blancos oor, maar hy het dit nog nie hernu nie. Dit kan nóg ’n aanduiding wees dat Varane straks na die Premierliga kan skuif. Monitor Die verwagting is dat United en Real binnekort sal vergader om ’n ooreenkoms te bereik. United se hiërargie glo vas die bekroonde Varane sal gouer kan aanpas by die Engelse Premierliga. Intussen monitor die Red Devils ook Seville se centre-back Jules Koundé. Nuus uit die United-kamp is dat hulle nie bereid is om Koundé se release clause van £68 miljoen (R1,4 miljard) te aktiveer nie. United mik nou na die naaswennersposisie in die liga. – AP