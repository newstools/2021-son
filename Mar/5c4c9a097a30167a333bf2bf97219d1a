THOMAS Tuchel, manager, van Chelsea, sal voel hulle het Manchester United lig daarvan laat afkom. Die Blues, soos Chelsea genoem word, moes gister op Stamford Bridge tevrede wees met ’n punt in ’n gelykop uitslag van 0-0. Die groot besprekingspunt in die wedstryd was toe die ref moes staatmaak op die VAR-stelsel om United se penalty appeal van die hand te wys. Tegnologie Dit was duidelik dat die bal in die doelgebied kontak gemaak het met Callum Hud­son-Odoi se hand. Dit was g’n verrassing toe die tegnologie die wenkbroue weer laat lig het deur die appèl van die hand te wys nie. David de Gea was kort ná die rustyd op sy stukke om Hakim Ziyech se vurige skoot te stuit. Die tuisspan se veteraan-striker Oliver Giroud kon ook nie betyds die bal met sy kopskoot in die rigting van die pale stuur nie. Die Blues het United omtrént in sy eie helfte vasgepen met fantastiese aanvallende bewegings deur veral Mason Mount. United het op sy beurt aangeval met pogings van ver buite die doelgebied deur veral Mason Greenwood. Chelsea kon egter nie sy kop hou in die kritieke oomblikke op die speelveld nie, veral met die uitstekende diens van Reece James op regtervleuel met sy perfekte dwarsballe. Selfs die insluiting van Timo Werner, Chelsea se Duitser, kon nie die deurbraak maak nie. – AP