MISDADIGERS vermom hulself as munisipale beamptes om toegang tot duisende huishoudings in Kaapstad te kry. Die Stad Kaapstad waarsku inwoners teen skelms wat hulle voordoen as munisipale beamptes wat kwansuis ondersoek instel na elektriese infrastruktuur. Die scammers dra glo munisipale uniforms met identifikasie en dring daarop aan om elektrisiteitsinfrastruktuur te ondersoek. Baie inwoners is só van persoonlike items beroof.Phindile Maxiti, mayco-lid vir energie en klimaatsverandering in die stadsraad, sê: “Ons doen ’n beroep op inwoners om bedag te wees op scammers wat hulself as beamptes voordoen. Die Stad het nie beamptes wat infrastruktuur deur-tot-deur ondersoek sonder ’n afspraak nie.” – EWN 