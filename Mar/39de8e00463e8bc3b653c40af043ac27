Die polisie ondersoek die omstandighede wat gelei het tot die dood van 'n man wat Saterdag in Westonaria, wes van Gauteng, in sy motor gevind is. Volgens ER24-woordvoerder, Werner Vermaak, het paramedici op die toneel reageer in 'n winkelsentrum waar hulle 'n man, vermoedelik in sy dertigs, met veelvuldige  skietwonde in sy voertuig gevind het. "Hulle het gevind dat hy verskeie skietwonde opgedoen het. Ongelukkig was daar niks wat paramedici vir hom kon doen nie en hy is op die toneel dood verklaar," sê Vermaak. Kaptein Kay Makhubele, 'n polisiewoordvoerder, het die voorval bevestig en gesê die motief is onbekend. Volgens Makhubele het n ooggetuie gesê dat die verdagte in 'n silwergrys voertuig geklim het wat naby die slagoffer se motor geparkeer was en weggejaag het. Geen arrestasies is gemaak nie. -News24