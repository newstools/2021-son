NET toe ons dink ons sal nooit weer van Brandy hoor nie, keer sy op die mees inspirerende manier terug – in een van die hoofrolle van die hip-hop-drama Queens. Die Cinderella-aktrise sal saam met Eve, Naturi Naughton en Pepi Sonuga in die show te sien wees. Die verhaal gaan oor vier vroue in hul laat 40’s wat bymekaarkom om hul hip-hop-groep uit die 1990’s te laat herleef. Brandy speel Naomi, wat jare later Xplicit Lyrics genoem word, die musikale en liriese genie van die groep. Daar is ook ’n tikkie romanse in die verhaal, maar laat ons nog nie áls weggee nie! Koningin Die drama kom uit die pen van Zahir McGhee en die datum van die première is nog onbekend. “So opgewonde om hierdie nuus met julle te deel,” sê Brandy op Instagram. “Dankie, Vader, dat ek my twee liefdes, musiek en toneelspel, bymekaar kon bring!” Ons weet almal Brandy is ’n koningin. Hierdie rol is dus heel gepas, maar is ons gereed om te sien hoe sy hip-hop só aanpak?