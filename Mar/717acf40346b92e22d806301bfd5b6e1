NOUDAT die stof ná die verkiesing van die onderskeie LFA’s gaan lê het, kan Tankiso Modipa, die Overberg se sokkerbaas, sy fokus weer na sy unie skuif om hom na nuwe hoogtes te neem. Nodeloos om te sê – die Overberg-streek is vuurwarm aan die gang met sy Police FC-klub wat reeds sy diepte begin wys het. Modipa het uitgewys dis verblydend dat die klubs proaktief die inisiatief neem. “Tot dusver het daar nog geen klagtes opgeduik nie en alles verloop tans goed. Ek is baie tevrede,” het hy bygevoeg. Die klub se top-span is laas seisoen tot die Wes-Kaapse Tweede Liga bevorder nadat hy die Overbergse Derde Liga gewen het. Die span van Zandisile Mlonyeni (afrigter) het in die provinsiale uitspeelreeks laat in 2020 in Bredasdorp sy plek in die Tweede Liga bespreek toe hy as naaswenner van die toernooi geëindig het. Maar nou is die klub se ontwikkelingspan, wat in die Derde Liga meeding, ook besig om sy spiere te bult. Dié span is ná drie wedstryde nog onoorwonne is. Die Bobbies reis Saterdag na Bredasdorp om die vierde geplaaste Seven Aces in die Glaskasteel te pak. Aces staan op vier punte ná twee wedstryde. Saterdag se bepalings is: Seven Aces t Police (Glas­kasteel); Zama Zama t Standards (Gansbaai); Home Defender t Young Tigers (Kleinmond Turf); Professional Tigers t Gansbay Rovers (Caledon); Young Killers t Early Birds (Gansbaai, 13:00); Real Attackers t Solyx United (Mount Pleasant); Bumpers XI t Salim United; (Kleinmond Turf 13:00); I&J Express t MP City (Masakhane). Die bogenoemde wedstryde skop almal 15:00 af tensy anders vermeld.