MZANSI se kaalste vrou het weer hierdie week in die sosiale media aandag getrek toe sy gepost het van ’n man wat haar eiers gekoop het. Die sosiale vlinder Zodwa Wabantu het toe sommer uitgemaak met die onbekende man. Sy het ’n video van haar in ’n onthullende lace-rok en bypassende bra met die mystery man op haar Instagram geplaas. In die clip soen die interessante socialite die vreemde man wat haar naby aan hom hou. Die onderskrif lees: “Wanneer jy my eiers koop, kan ek dalk verlief raak op jou.” Daar is ook lag- en soen-emoji’s by. Kan dit nuwe liefde wees of soek Zodwa net weer aandag? Daar is vroeër berig dat die entertainer haar fokus van die vermaak van skares na ’n voltydse sakevrou verskuif het. Die ster het sedert verlede jaar talle ondernemings aangedurf, selfs toe die land nog op vlak 5 van die lockdown was. Aangekondig Die mediapersoonlikheid het duidelik nie al haar eiers in een mandjie nie: sy is doenig met eiendom, pluimvee en die skoonheidsbedryf. Zodwa het onlangs aangekondig dat sy ’n hoender-en-eier-bedryf op die been gebring het. Sy het ook haar fans in die sosiale media geskok toe sy aangekondig het dat sy haar by die Patriotic Alliance, Kenny Kunene se politieke party, in Jo­hannesburg aangesluit het. – ZAlebs