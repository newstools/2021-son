DIE vrou van die vermoorde Leon Brits (41) is Maandag by hul huis in Marchand in Kakamas in verband met sy moord in hegtenis geneem. Brits se liggaam is op 7 Oktober met verskeie steekwonde in die swembad van een van sy eiendomme op Pofadder gevind. Verskeie waardevolle items soos vuurwapens, 'n selfoon, Krugerrande, diamante en kontant is van die perseel gesteel. Drie mans is later in verband met die moord in hegtenis geneem. Jacques van Vuuren (37) is reeds in die Kimberley-hooggeregshof gevonnis nadat hy verlede Donderdag 'n pleitooreenkoms met die staat aangegaan het. Hy is effektief 20 jaar tronkstraf opgelÃª. Twee ander beskuldigdes, Amantle Bareki (24) en Enrich Williams (34) verskyn op 17 Mei in die hof op klagte van moord, roof met verswarende omstandighede en besit van 'n onwettige vuurwapen. Die 30-jarige vrou gaan op dieselfde klagte teregstaan insluitend meineed. Sy verskyn op 31 Maart in die hof.