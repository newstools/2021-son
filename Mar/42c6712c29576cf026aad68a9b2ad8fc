THOMAS Tuchel het erken Chelsea het Saterdag op Elland Road die pot mis gesit in hul 0-0 draw teen Leeds United. Die baas van die Blues het veral sy strikers uitgedaag om meer klinies voor die doelhok te wees. Tog het Tuchel sy onoorwonne lopie as manager van die Blues tot 12 wedstryde in alle kompetisies vergroot ná die punt teen Marcelo Bielsa (manager) se Leeds-span. Dit was ’n opwindende stryd wat wipplank gery het. Albei spanne het die raam van die doelhok getref. Chelsea was rotsvas in sy de­fence. Sy goalie, Édouard Mendy, het veral uitstekende keerwerk uitgevoer om die Blues ’n punt in die sak te bring. Chelsea se Kai Havertz het op die aanval ’n goeie kans voor die doelhok verspeel. Dit het Tuchel laat gal braak. Christian Pulisic en Hakim Ziyech het ook blanks geskiet, terwyl Timo Werner en Callum Hudson-Odoi, wat albei van die bank af gespeel het, nie juis ’n impak gemaak het nie. Gelukkig Tuchel het gesê hy is tevrede met hul vertoning, maar dui aan die maksimum punte sou ideaal gewees het. Volgens die Duitser was sy span net nie klinies genoeg in die kritieke oomblikke nie. “Ek is oor die algemeen gelukkig,” verduidelik Tuchel. “Op ’n veld soos dié teen ’n span soos Leeds wat so baie druk op jou sit, kan ek nie kla nie. “Ons het goeie kanse geskep en ek is tevrede met die vertoning. Ons het genoeg kanse gehad om ’n doel te kry. “Ek dink dis waarom daar ’n gevoel van teleurstelling is, want ons wou gewen het. Ons moes meer klinies in die laaste 20 minute gewees het. “Ons sit baie in, so ons spelers is moeg wanneer hulle die bal in goeie posisies kry.” – AP