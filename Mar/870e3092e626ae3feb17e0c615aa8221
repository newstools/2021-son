DIE “Queens of Ladies’ Soccer”, die vrouesokkerspan van die Universiteit van Wes-Kaapland (UWK), wil graag dié seisoen wys wat in hulle steek. Die span se coach, Thinasonke “Thina” Mbuli, wat ook Banyana Banyana se assistent is, het daarom drie nuwelinge nadergetrek vir die seisoen wat Saterdag 3 April afskop. Hulle is Amogelang Motau, Thambolinye Mzoneli en Zikhona Nogqala. Daarby is die striker Sduduzo Dlamini, een van die span se troefkaarte, steeds op die UWK se boeke. Dlamini was lid van Banyana Banyana se squad wat in 2018 in wedstryde teen Swede en Nederland gespeel en in die Cyprus Cup-reeks meegeding het. Sy was verlede seisoen die klub se voorste goal scorer. Sinoxolo Cesane, Bongeka Gamede en Sibulele Holweni kan ook weer ’n sleutelrol vir die Kapenaars speel. Hulle het dié week met die oefenkamp in Bellville goed gelyk en beïndruk met hul fancy touches en dribbling skills. Mbuli is vol vertroue dat haar UWK-spelers dié seisoen goeie rekenskap van hulself sal gee. Sy sê die klub het nog groot verwagtinge en ambisies soos om in die Nasionale Vroueliga koning te kraai en in die CAF se Champions League mee te ding. “Maar dan sal ons die 2021-Vroueliga moet wen om in die opset van die Afrika-beroepsliga te kan speel,” voeg sy by. Fixtures vir Saterdag 3 April (begin 15:00): Bloemfontein Celtic t UWC Ladies (Siwelele Park); Coal City Wizards t University of Johannesburg (Puma-stadion, Witbank); Durban Ladies t TUT FC (SJ Smith-stadion, Chatsworth); First Touch Academy t Tsunami Queens FC (Seshego-stadion); Golden Ladies t Thunderbirds Ladies (in Mahikeng); North West FC t Richmond United (in Randburg) en Ma-Indies t Mamelodi Sundowns (in Venda).