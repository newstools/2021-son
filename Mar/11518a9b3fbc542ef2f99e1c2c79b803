DIE polisie in Gauteng het 'n dringende ondersoek aangevra om vas te stel hoe twee studente in besit van 'n outomatiese aanvalsgeweer gekom het. Die 24-jarige man en 21-jarige vrou is Woensdag in Braamfontein in hegtenis geneem nadat hulle 'n byeenkoms bygewoon het. Luidens 'n verklaring het die polisie inligting vanaf misdaadintelligensie ontvang dat 'n gevaarlike wapen in gebruik is. Die inligting het die polisie tot by 'n byeenkoms in Braamftonein gelei waar studente teenwoordig was. Die twee het in 'n voertuig geklim, maar is later afgetrek en in hegtenis geneem. Die geweer is van Israel afkomstig. Lt. Genl. Elias Mawela, pronvinsiale kommissaris, sÃª: "Dis kommerwekkend dat so 'n wapen in die hande van studente gevind is. Nieteenstaande die vraag hoekom so 'n kaliber wapen in die eerste plek na 'n studentebyeenkoms gebring is. Die twee verskyn binnekort in die hof. 