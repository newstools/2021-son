DIE liggaam van ‘n vermiste man is gevind. Die 21-jarige man het laas Sondag by Diaz-strand in Mosselbaai in die Wes-Kaap verdrink. ‘n Polisiewoordvoerder, Malcolm Pojie, sê die man se familie het hom uitgeken as Amkelo Mzi. Hy het Sondag gaan swem toe hy na bewering in troebel waters beland het. ‘n Soekgeselskap, insluitende polisieduikers, die nasionale seereddingsinstituut en gewone burgers, is onmiddellik uitgestuur. ‘n Sekuriteitswag het vroeg Saterdagoggend Mzi se liggaam gevind. – SABCNuus