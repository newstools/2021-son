ONS moes Donderdagaand koebaai sê vir die aantreklike Durang Atembe nadat hy op Love Island SA uitgestem is. Ons het met die 22-jarige fitness trainer gepraat oor sy ondervinding in die villa. Hier is die topvyf-feite wat hy met ons gedeel het. 1. Hy’s min gespin daaroor dat Twitter hom “Durag” gedoop het. “Ek is gemaklik met myself. Hulle kan my maar so noem. Dit pla my eerlik nie. Ek dra my durag om die waves in my hare te behou. Ek love dit om my durag te dra; dis deel van wie ek is.” 2. Hy is gereed vir die liefde. “Toe ek aansoek gedoen het om deel te wees van die show, het ek gedink dis beslis die regte ding om te doen. “Ek het gegaan vir ’n amazing ervaring in die huis in die hoop om liefde te vind. Ek is steeds op soek na daai spesiale persoon in my lewe.” Memories 3. Hy het ’n lekker tyd in die Love Island-villa gehad. “Ek het amazing memories gemaak met ewe amazing mense. Dit is vir my die belangrikste ding.” 4. Hy het net oë vir die pragtige Thimna gehad. “Sy is ’n pragtige swart vrou en die wyse waarop sy optree, het my na haar aangetrek. Haar aura is amazing. Sy is 26, sy is mature en sy weet wat sy in die lewe wil hê. Sy is ’n pragtige meisie met ’n pragtige siel.” 5. Hy het nie sy aksent opsetlik verander op die show nie. “Ek kan baie goed Engels praat. Ek het nie my aksent vanaf ’n Amerikaanse tot Britse en later Kaapse aksent verander nie. Ek praat soos die mense praat met wie ek op daai tydstip gepraat het. “Toe Xavier in die huis kom, het ek my uitspraak by syne aangepas. Ek en Xavier het saam vir die Bulls rugby gespeel. Hy’s van Bellville en ek het opgegroei in Parow. Hy’t sy slêng gepraat en oor ek dit ken, het ek dit ook gepraat.” Ek is eintlik ’n bietjie sad dat Durag uitgestem is. Sy kort, stywe broekies was nogal iets om na uit te sien.