DIE polisie in Gauteng het miljoene rande se dwelms onderskep nog voordat dit na Australië vervoer kon word. Vier verdagtes is aangekeer in die Wesrand nadat die polisiehond Buddy die dwelms kon uitruik wat in ‘n beeld versteek was. Die polisiewoorvoerder kapt. Kay Makhubela sê sowat 22 kg gekristalleerde metamfetamien, oftewel tik, met ‘n straatwaarde van R6,5 miljoen rand is in die beeldjie van twee leeus gevind. Die vier verdagtes is op die toneel gearresteer. Hulle sal binnekort in die hof verskyn op aanklagte van die besit van dwelms. - AlgoaFM  