SES mense is Sondagoggend beseer in ’n kop-aan-kop botsing op die Heidelbergpad in Boskburg. Russel Meiring, woordvoerder vir ER24, sê met paramedici se aankoms op die toneel is een motor in die middel van die pad gevind en ’n tweede een aan die onderkant van die wal. Paramedici het die pasiënte ondersoek en gevind dat ses volwassenes ligte tot matige beserings opgedoen het. “Niemand was ernstig beseer of dood nie en pasiënte is na nabygeleë hospitale geneem vir verdere ondersoek,” voeg Meiring by. - News24