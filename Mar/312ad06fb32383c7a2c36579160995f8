MANCHESTER City oorweeg dit om die dienste van South­ampton se Danny Ings te bekom as ’n plaasvervanger vir sy rekord-striker, Sergio Agüero. As ’n mens tussen die lyne lees, is dit duidelik die Cityzens maak ’n nuwe striker een van sy groot prioriteite. Dis om twee redes – die onsekerheid van Agüero se toekoms by die Etihad, sowel as onsekerheid rondom Borussia Dortmund se doelevraat Erling Haaland, wie se skuif ook in die weegskaal is. Agüero is tans in sy laaste paar maande van sy kontrak met City. Die Argentyn is die laaste jaar ook maar erg geknou met beserings en fiksheidsterugslae. Dit het daartoe bygedra dat Agüero vir ’n volle 13 maande nie ’n enkele doel kon aan­teken nie. Hy het onlangs sukses behaal met ’n penalty toe hulle Fulham met 3-0 geklop het. Agüero lyk ver van sy beste. Dit blyk ook hy’s gefrustreerd. Dít was opvallend toe hy net 15 minute speelkans gekry het in hul Champions League-wedstryd waarin hy glo gekla het dat hulle nie die bal vir hom wil pass nie. Intussen is Haaland, wat 49 doele in 49 wedstryde in die Bundesliga het, steeds City se vername target in dié seisoen. The Mirror berig egter City is nie gretig om in ’n bidding war van £100 miljoen-plus (meer as R2 miljard) met klubs soos Manchester United en Chelsea vir Haaland se handtekening betrokke te raak nie. Dis waarom City ook nou ’n tweede opsie in plek wil sit as Haaland nie na die Premierliga skuif nie. Dié internasionale speler van Engeland het 30 doele in 60 ligastryde vir die Saints (soos Southampton genoem word) aangeteken. Ings nou ook uit vir aanloklike en groot aanbiedinge voordat hy sy kontrak met South­ampton hernu. Die span van St. Mary’s wil hom die hoog betaalde speler by die klub maak met ’n salaris van £100 000 (meer as R2 miljoen) per week. Die onderhandelinge sloer omdat Ings se verteenwoordigers ’n re­lease van £20 miljoen (sowat R409 miljoen) in die fynskrif wil hê. – AP