GHANA het sy Afrikabeker-kwalifiseringsveldtog op die perfekte manier afgesluit. Die Black Stars het São Tomé en Príncipe in hul groep C-stryd Sondag in die Accra-stadion met 3-1 kafgedraf. Nicholas Opoku en Abdul Rahman Baba het elk hul eerste doel behaal in dié sege. Die ervare Jordan Ayew het met ’n penalty vir die Ghanese nasionale span sukses behaal. Ghana het reeds sy plek in die finals verseker, maar dit het steeds nie sy coach, CK Akonnor, gekeer om ’n sterk span in die veld te stoot nie. Arsenal se midfielder Thomas Partey, Swansea se striker André Ayew en sy broer Jordan, die Crystal Palace-aanvaller, is almal ingespan nadat hulle die stryd teen Suid-Afrika gemis het weens reisbeperkings as gevolg van die Covid-19-pandemie. Akonnor het veral sy span se 1-1 draw teen Suid-Afrika uitgewys as ’n deurslag­gewende faktor in Ghana se kwalifisering. “Ons is vandag hier omdat die spelers die harde werk teen die Suid-Afrikaners ingesit het. Ons het geweet as ons ’n punt teen hulle kan insamel, kan dit die deur vir ons oopmaak. “Vandag het die spelers gewys hulle wil vir die nasionale span speel. “Dit voorspel goeie dinge vir die jonges wat in die span opkom. “Ek moet sê ek was baie beïndruk met van die nuwelinge teen Suid-Afrika. “Hulle was opgewasse en het van die meer ervare spelers gewys daar is kompetisie vir hul posisie. Dis verblydend vir enige coach,” aldus Akonnor. – AP