PETRUS Hermanus Visser, 'n sekuriteitsbestuurder vir die vermeende onderwêreld-dikding Nafiz Modack, is Vrydag op borgtog van R20 000 vrygelaat. Visser (30) het in die Bellville-landdroshof op 'n klag van intimidasie verskyn. Hy het homself aan die Valke oorgegee nadat 'n lasbrief vir sy arrestasie twee weke gelede uitgereik is. Kolo. Katlego Mogale, 'n Valke-woordvoerder, sê in 'n verklaring die bewering is dat 'n polisiekaptein in Januarie vanjaar 'n dreigoproep ontvang het waarin hy meegedeel is dat 'n miljoen rand op sy kop geplaas is om hom uit te haal. Mogale sê 'n klag van intimidasie is by die Bellville-polisiekantoor gelê en dat 'n deeglike ondersoek en inligting die polisie tot by Visser se werksplek gelei. Visser verskyn op 7 April weer in di ehof.