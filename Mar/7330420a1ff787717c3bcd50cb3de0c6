DIE rapper Emtee het weer die tonge laat klap nadat hy voor ’n pragtige mansion gepose en baie mense laat dink het dis syne. Die waarde van die mansion beloop sowat R4,5 miljoen. Kort nadat die foto viral gegaan het, het twieps die rapper gelukgewens dat hy so bymekaar is, maar hy het vinnig koue water oor dié kommentaar gegooi en gesê die huis is nie syne nie. Dis mos lankal nie meer ’n geheim dat Ambitiouz Entertainment, Emteese voormalige platemaatskappy, sy vroeëre loopbaan befonds het nie. Vinnig Toe hul paaie dus skei, het die verantwoordelikheid op hom gerus om sy maandelikse huur en motorpaaiemente te betaal. Kort daarna het hy betreklik vinnig alles verloor en toe beweer dat Am­bitiouz Entertainment dit aan die Afro-pop-duo Blaq Diamond gegee het. Ambitiouz het hom vroeër van die bewerings gedistansieer dat die maatskappy die rede is dat die rapper se besittings teruggevat is. ZAlebs berig Emtee se besittings is teruggevat omdat hy nie sy huur betaal het nie en dat hy Ambitiouz skade berokken het. Intussen reik Emtee sy langverwagte album Logan binnekort uit. Logan is sy tweede seun se naam. Dit raak blykbaar ’n gewoonte van die rapper om sy albums na sy kinders te vernoem, want die eerste album se naam is Avery, die naam van sy eersgebo­rene.