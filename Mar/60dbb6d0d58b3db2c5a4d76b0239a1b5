PETRUS Serdyn Louw (63), rekenmeester en finansiële adviseur, is Donderdag in die Bellville-handelshof tot 12 jaar regstreekse gevangenisstraf gevonnis nadat hy aan 51 klagte van bedrog skuldig bevind is. Die enorme bedrag van R60 miljoen is in die saak ter sprake. Louw het op ál die klagte skuldig gepleit. Hy was in Porterville ’n direkteur van die maatskappy Louw & Cronje Inc. Chartered Accountants and Auditors. Volgens Zinzi Hani van die Valke het Louw investors oorreed om hom te vertrou met hul geld. Dan het hy die geld by First National Bank (FNB) gedeponeer. Die geld is dan belê om ’n beter opbrengs te bekom. Hani sê Louw het vervalste FNB-bankstate aan sy beleggers­ gegee. Hy is in November 2020 in hegtenis geneem op klagte van bedrog, vervalsing en geldwassery. Hy is op ál dié klagte skuldig bevind, sowel as die oortreding van die Poca-wet.