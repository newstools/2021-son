ESKOM het Maandag gesê hy sal voortgaan om die kragsituasie te evalueer en dat beurtkrag nog tot Woensdag in werking sal wees. EWN berig daar was die afgelope naweek probleme by vyf kragstasies. Twee eenhede kon egter weer in werking gestel word by die Matimba- en Medupi-kragstasies. Sikonathi Mantshantsha, woordvoerder vir Eskom, het gesê: “Ons het tans 12 900 MW aan onbeplande instandhouding terwyl nog 6 500 MW vir die beplande instandhouding beskikbaar is. "Dit is wat daartoe gelei het dat ons nie in staat is om aan die vraag te voldoen nie.” - EWN