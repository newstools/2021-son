DIE Suid-Afrikaanse krieketlegendes Gary Kirsten en Makhaya Ntini werk tans saam om te help met die ontwikkeling van afrigters in Khayelitsha. Dit vorm deel van die #BetwayCares Skills Hub-inisiatief, ’n landwye program vir vaardigheidsontwikkeling. Die doel van hierdie program is om werkloosheid hok te slaan en gemeenskappe in hierdie uitdagende ekonomiese tye deur sport op te hef. Die Gary Kirsten-stigting het ’n gelisensieerde platform ontwerp om aspirant-afrigters in staat te stel om ’n geakkrediteerde afrigtingskwalifikasie aanlyn te voltooi. Dit bied ook ’n gebalanseerde kombinasie van teoretiese en praktiese kennis. Altesaam 20 afrigters uit die talentryke gebied van Khayelitsha en omliggende areas begin vandag met dié innoverende opleidingsprogram. Die afrigters sal baat vind by die maand lange afrigtingskursus wat deur die voormalige Proteas-snelbouler Ntini in samewerking met die Gary Kirsten-stigting aangebied word. Ntini het gister in ’n verklaring gesê die ontwikkeling van afrigters is ’n belangrike faset van die bevordering van die spel in gemeenskappe. “Die #BetwayCares Skills Hub is ’n innoverende program van Betway om ’n platform vir afrigters te skep om hul passie vir die game aan te vul met relevante vaardigheidsopleiding. “Die groei van die spel in ons gemeenskappe berus op kundige en opgeleide afrigters. Danksy Betway is daar vordering om die gaping te oorbrug. “Om opgeleide afrigters te hê wek ook belangstelling in die sport, wat lei tot ’n selfs groter aantal krieketspelers, afrigters en beamptes.” Kirsten het namens die stigting gesê hy sien uit daarna om die uitslae van hul vennootskap met Betway te sien. “Te veel kere kry mense om verskeie redes nie die voordeel van sulke vaardigheidsontwikkeling in krieket nie. “Hierdie werksessies by die GK-stigting se sentrum vir uitnemendheid in krieket is slegs ’n beginpunt van die inisiatief wat daarop gemik is om afrigters in die township die geleentheid te bied om hul kennis op te skerp. “Ons sien uit na hierdie samewerking met Betway as nog ’n stap om krieketuitnemendheid in township-gebiede te skep en hierdie onbenutte talent geleenthede te gee om floreer,” sê Kirsten. Besoek betwaycares. co.za vir inligting oor die #BetwayCares Skills Hub.