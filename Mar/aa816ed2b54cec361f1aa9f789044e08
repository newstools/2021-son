KIRVAN Fortuin het die danswêreld aan sy voete gehad – totdat ’n jong tienermeisie ’n einde aan hierdie groot talent gemaak het deur hom dood te lem. Woensdag het die wheels of justice in Kirvan se familie se guns gedraai toe sy 15-jarige killer aan sy moord skuldig bevind is. Die meisie was 14 jaar oud toe sy Fortuin op 13 Junie verlede jaar naby sy huis in Macassar Village doodgelem het. Kragtens die vonnis wat in die Somerset-Wes-streekhof vir haar uitgelees is, sal sy tot op 21-jarige ouderdom in ’n jeugsentrum moet bly. Fortuin se grusame dood het skokgolwe deur die vermaaklikheidswêreld gestuur. Hy het veral groot aanhang gehad in Holland, waar hy ’n graad verwerf het. Die Suid-Afrikaanse entertainment-bedryf het destyds skok en afgryse oor sy moord uitgespreek. Kort nadat die nuus van Fortuin se moord rugbaar geword het, het Anroux Marais, Wes-Kaapse LUR vir sport- en kultuursake, hom as ’n “proud Capeto­nian” beskryf. Gal Fortuin het in 2019 ’n ministeriële recommenda­tion ontvang vir wat hy op die world stage met sy talent vermag het, sowel as die werk wat hy in gemeenskappe met sy Kirvan Fortuin Stigting verrig het. “Kirvan was ’n bewys dat jy met harde werk en talent deure na sukses kon open,” het Marais destyds gesê. Charlotte Claasen, Fortuin se ma, het op Facebook gesê hoewel die landdros gal gebraak het oor Suid-Afrikaners wat deesdae so maklik ’n lewe kan neem, maak dit nie hul pyn ligter nie. In haar inskrywing sê sy: “Die meisie van 14 kan ná jare weer huis toe. My kind kom nie weer huis toe nie. “Die landdros sê dis so maklik deesdae in Suid-Afrika. Mense dink niks om iemand te vermoor nie en is nie trots op hul land nie. Hulle gee ons land ’n slegte naam en kla, en dis so ’n geseënde land. Met my kind se sterfte kon ek sien mense breek mekaar af toe hy sy studies voltooi het. “Drie jaar by UCT en vier jaar in Holland se Codarts. Kirvan het hard geleer vir sy eie besigheid. Die jaloerse duiwel kom vat alles af. Hy laat die Kirvan Foundation agter. “Hy kom nie huis toe nie. “My man en kinders is baie hartseer en ek is maar die een wat bid en sterk is.” Volgens haar moet sy ter wille van haar ander kinders “vrede maak met dit wat met Kirvan gebeur het”. Sy het bygevoeg: “My huisgesin se hart is seer.”