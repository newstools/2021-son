JOAN Laporta swaai nou vir ’n tweede keer die septer as president van Barcelona. Dit volg nadat die 58-jarige Laporta Sondag die klub se verkiesing teen Victor Font gewen het. Laporta het 54% stemme verwerf terwyl Font net 30% stemme gekry het. Laporta volg Josep Maria Bartomeu op, wat in Oktober laas jaar die handdoek ingegooi het. Laporta het dit reeds voor die verkiesing duidelik gemaak dat sou hy weer verkies word, sal hy alles in sy vermoë doen om die dienste van die klub se legende Lionel Messi te behou. Laporta was ook verantwoordelik om die taktikus Pep Guardiola in 2003 as coach aan te stel. Tot 2010 het die Catalans onder Guardiola hope sukses vermag. Laporta het gesê: “Die feit dat die beste speler in die wêreld, Leo (Messi), saam met sy seun kom stem het, is vir my bewyse dat hy lief vir Barça is. “Hopelik sal dit hom help om te bly, want dis wat ons almal wil sien.” – AP