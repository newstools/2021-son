'N VROU van Limpopo wat daarvan beskuldig word dat sy 'n hit op haar man se kop gesit het, is borgtog geweier. Die 34-jarige Ntanganedzeni Nemaranzhe se aansoek is geweier omdat sy as vlugrisiko beskou word. 'n Werker van die departement van binnelandse sake het in die borgtogverhoor getuig oor twee ID's in Nemaranzhe se naam. Luidens sy getuienis verskyn haar naam in die tweede ID-boek as 
Luvhuwani Nemaranzhe Mudau. Nemaranzhe is in Desember verlede jaar saam met drie ander beskuldigdes, Tshivhangwaho Mudau, Tshililo Madega en Takalani Nemutandani, gearresteer. Hulle het na bewering saam gekonkel om die sakeman Azwifaneli Mudau op Valentynsdag in 2019 te vermoor. Mudau is voor sy hek in Makwarela, buite Thohoyandou, doodgeskiet. Mudau en Nemutandani het reeds vroeÃ«r hul borgtogaansoek laat vaar. 'n Vierde verdagte in die saak is al dood. Hy is na bewering deur Mudau en Nemutandani vermoor, wat nou teregstaan op sy moord. Die saak is tot 14 Mei vir verdere ondersoek uitgestel. - SABC News 