GORDON Crumpton, hoof van jeugsokker se kompetisies in die Kaap, was die laaste paar maande omtrent besig om planne te maak en voorbereidings te tref sodat Safa Kaapstad se plaaslike ligas en skole ná Paasnaweek kan begin. Van die eerste skoleligas vir hoërskole is die kompetisies vir o. 14-, o. 16- en o. 18-spelers in die Mary Burton Cup. Gordon het gesê sy streek het ook suksesvolle vergaderings met Build It gevoer om ’n jaarlikse plan uit te lê vir dié maatskappy se sokkertoernooi vir o. 13-spelers. Die reeks skop op 7 en 8 Mei in Brackenfell af, gevolg deur Mitchells Plain (21 en 22 Mei), Table View (16 en 17 Jul.), Bothasig (23 en 24 Jul.), Soutrivier (6 en 7 Aug.), Belhar (20 en 21 Aug.) en Strand (3 en 4 Sep.). Intussen moet die plaaslike sokkerligas se klubspanne hulle gereed kry vir die Denis Goldberg Youth Cup vir o. 14-, o. 16- en o. 18-spelers op 2 Mei. Volgens Gordon sal die volgende wedstryde op 16 Mei afgehandel word, met twee reekse se wedstryde op 6 en 13 Junie en twee verdere reekswedstryde op 4 en 18 Julie. Die halfeindstryde vind plaas op 22 Augustus en die eindstryde op 3 September in Houtbaai. Gordon het ook onthul dat Safa CT beoog om volgende jaar ’n Champions League vir LFA-spanne in verskeie ouderdomsgroepe te begin.