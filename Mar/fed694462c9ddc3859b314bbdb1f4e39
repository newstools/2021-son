VRYDAGAAND toe verloor konserwatiewe 7de Laan-kykers weer hul marbles toe twee gay mans in die sepie soen. Shawn Basson (Deànré Reiners) het aan Emile (Christopher van der Westhuizen) erken hy is op hom verlief en die twee het toe gesoen. Shawn was getroud met Lana Basson, maar hul paadjies het geskei nadat hy haar vertel het hy is gay. Toe die twee verliefde ouens soen, toe steek homofobe hul kop in die sosiale media uit. Let's relive that moment.. ???‍??#7delaan pic.twitter.com/6OzCKhKOQz Een gebruiker op Facebook trek haar neus op vir dié soen: “Dit is 'n familie-sepie. Hierdie is nie wat kinders moet sien nie.” 'n Ander een skryf: “Hierdie is onsmaaklik! Om ons kinders se onthalwe hou ek nie hiervan nie.” Nog een meen dis klaarpraat met 7de Laan ná dié veelbesproke soen. “So onsmaaklik! Julle doppie is geklink.” Dit was so bevredigend om te sien hoe uitgesproke fans opgestaan het teen homofobe. Een gebruiker laat hoor: “Haters gaan hate en ons gee nie om nie. Daar gaan baie meer positiewe kommentaar wees en dit is al wat tel.” 'n Ander gebruiker sê: “Hierdie is so 'n pragtige oomblik. Ek love dit.” Kayleen Bessit, die reklamebestuurder van 7de Laan, sê hulle gaan aanhou om diverse stories te vertel. “As 'n program wat steeds verbind is tot inklusiwiteit en die weerspieëling van die samelewing, sal ons voortgaan om stories te vertel waaraan kykers kan deelneem. Ons wil nie hul siening oor die onderwerp verander nie, maar moedig hulle aan om verdraagsaamheid te hê en bedag te bly op die breër samelewing waarvan ons almal deel is.”