SOWAT 42 mense in Paarl is verskuif nadat 'n brand hul huise verswelg het. Daar word beweer dat 'n man Vrydagaand 'n petrolbom op die strukture gegooi het. Die brandweerhoof van die Drakenstein-munisipaliteit, Derick Damons, sê: “Ons is uitgeroep nadat 'n aantal shacks in Paarl-Oos vlam gevat het.” Twee volwassenes het ligte beserings tydens die brand opgedoen. Die polisiewoordvoerder Noloyiso Rwexana sê die verdagte is kort ná die voorval aangekeer. Die munisipaliteit het kospakkies en komberse aan die verskuifde inwoners uitgedeel. Die site word ook opgeruim sodat tydelike behuising voorsien kan word. - EWN