DIE kwaito-ster Arthur Mafokate en sy eks Chomee lag ál die pad bank toe. Daily Sun het vroeër berig Arthur gaan glo sowat R10 miljoen van die nasionale kunsteraad (NAC) ontvang. Die kunsteraad het glo befondsing goedgekeur aan maatskappye wat aan Arthur behoort, sowel as maatskappye waarmee hy direkte bande het. Nou berig ZAlebs dat Arthur en Chomee ook ’n aansienlike bedrag in Covid-befondsing van die regering ontvang het. Daar is na bewering R2 miljoen uitbetaal aan Chomee se events-en-entertainment-maatskappy, Divatainment. Dié geld is glo aan haar uitgemaak om haar maatskappy aan die lewe te hou tydens die erge lockdown. Maar nou sê Daily Sun sy het dié geld geblaas op ’n posh nuwe kar. ZAlebs lys die volgende maatskappye waarmee Arthur bande het en wat geld van die NAC ontvang het: Arthur se recording­ company, 999 Music, en Road­show Marketing het na bewering onderskeidelik R1 miljoen en R2 miljoen in fondse ontvang. Arthur, Chomee en sy susters wat aan die stuur van die maatskappy Saada is, het glo R1,9 miljoen van die ANC ontvang. Sy seun, Lesego, eienaar van die maatskappy Black Technical Production Association, het glo ook R849 810 ontvang. Sy dogter, Owami, se maatskappy, Queendom, het glo R719 070 ontvang. Dis ’n helse skande terwyl soveel artists so sukkel.