'N MAN wie skuldig gepleit het aan die moord op twee plaasboere is tot 60 jaar tronkstraf gevonnis. Sizwe Zwane (33) is in Februarie vir die moord op Glen en Vida Rafferty gearresteer en het Woensdag in die KwaZulu-Natalse hooggeregshof skuldig gepleit. Die paartjie is in Augustus 2020 op hul plaas in Normandien in Newcastle vermoor. News24 berig die aanvallers het die plaaseienaar en sy vrou, asook hul hond, geskiet. Hul woning is geplunder, kameras vernietig en die paartjie se motor gesteel. Brig. Jay Naicker, 'n polisiewoordvoerder, sê: Zwane is 10 jaar tronkstraf opgelê vir moord en 25 jaar vir elk van die moorde." Die vonnisse sal gelyktydig uitgedien word. Zwane se mede-beskuldigdes is in Oktober gearresteer en bly steeds in aanhouding. - News24