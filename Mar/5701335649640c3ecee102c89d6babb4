SHO Madjozi se jongste prestasie is een vir die boeke! Ek lees op ZAlebs dat die talentvolle muso pas ’n voorsmakie gekry het van wat dit beteken om ’n Times Square-koninklike te wees – en sy is sommer baie trots op haarself. Die “Sena Ala”-sanger spog in die sosiale media met haar prestasie en remind mense aan haar kinderjare. Sy is ’n village-meisie wat ’n tweevertrek-ron­dawel haar tuiste genoem het. Om nou op die advertensieborde van Times Square te pryk? Sjoe! Dis nou vir jou ’n prestasie. Madjozi verskyn op die advertensieborde­ omdat sy onlangs­ as een van die 21 kunstenaars van die #YouTubeBlack Voices-klas van 2021 aangewys is. Ongelooflike As deel van hul pakket kry dié kunstenaars ondersteuning van YouTube, sowel as befondsing wat belê is in die ontwikkeling van hul channels. Hulle neem deel aan opleiding- en netwerkprogramme wat gefokus is op produksie, aanhangers en welstand. “Ek het die YouTubeBlack Voices-klas van 2021 gehaal saam met ’n paar ongelooflike kunstenaars van oral in die wêreld! “Wat ’n eer!” sê sy. Haar talent weerklink ver en sy laat Suid-Afrika se vlag omtrent wapper. Sy het sonder twyfel ’n unieke klank en miljoene fans wêreldwyd waardeer dit. Sy is ook verlede jaar benoem vir ’n BET-toekenning in die kategorie Beste Internasionale Kunstenaar.