DIE buurman van ’n voormalige prokureur wat daarvan beskuldig word dat hy sy vier kinders vermoor het, beweer dat die beskuldigde aan hom erken het hy het sy kinders vermoor. Lucas Phasha staan tereg op die moord van sy vier kinders Katlego (9), Tebogo (7), Tshepo (5) en Adel (3) op die dorpie in die Ga-Phasha-omgewing, Sekhukhune-distrik in Limpopo, op 17 Februarie 2020. News24 berig die staat glo dat Phasha sy kinders uit woede teenoor hul ma vermoor het omdat hy beweer het dat sy hom verneuk het. Phasa pleit onskuldig op die aanklagte. Alfred Mabitlela, Phasa se buurman, het aan die hof gesê hy het vroegoggend ’n oproep ontvang van die beskuldigde wat gesê het hy het sy eie kinders doodgemaak. Mabitlele sê Phasha het ook sy vrou se nommer gegee sodat hy haar kon vertel van die voorval omdat sy nie sy oproepe antwoord nie. Hy vertel dat hy en ’n groep mense na die toneel gegaan het waar die lyke gevind is. “Die kinders is presies op die plekke gekry waar Phasha my gewys het.” Prokureur Lucky Mkhize het in die hof getuig dat daar ’n komplot was teen Phasha en sy kinders oor tradisionele leierskap en myn-geskille. Mkhize het voorgestel dat die komplot ’n paar mans insluit wat gereeld by Mabitlele se huis gekuier het. Nog ’n getuie, ’n leerdervervoerverskaffer, Success Mamohale het aan die hof gesê dat Phasha op die dag van die moord die skool taxi gestop het om vir die kinders wegneemkos te gee. Mamohale sê Phasha het gevra dat die kinders by sy huis afgelaai moet word, want hy het drinks wat hy vir hulle wil gee. Hy sê dit was die laaste wat hy hulle gesien het. Die verhoor duur voort. - News24