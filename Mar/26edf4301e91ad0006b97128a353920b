WAYNE Jones is vroeër die week tot president van die plaaslike sokkervereniging Cape District LFA verkies. Elton Lotriet van Stephanian Ottery-klub het besluit om hom aan die wedloop om die presidentskap te onttrek. Die algemene jaarvergadering wat vroeër vandeesmaand uitgestel is, het Dinsdagaand in die Steenberg-gemeenskapsaal plaasgevind. Finansies Lotriet was steeds kwaai ontsteld dat hy as kandidaat moes onttrek, maar hy het gesê hy is bly die proses kon afgehandel word, veral nadat klubs sy benoeming teen­gestaan het oor sy rol as general secretary van Safa Kaapstad. Jones, wat met Ashford Athletic geaffilieer word, was die klubs se keuse. Hy was voorheen Cape District se onderhoof van finansies. Jones, Grant Peters en Robin Groenemeyer is tot dié LFA se drie visepresident-posisies verkies.