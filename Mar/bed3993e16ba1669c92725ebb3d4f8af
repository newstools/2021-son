DAAR is tien dae oor om beswaar te maak teen die naamsverandering van Gqeberha, voorheen bekend as Port Elizabeth. Die Nelson Mandelabaai se burgemeester, Nqaba Bhanga, sê die multisektorale naamveranderingskomitee wat hy van stapel gestuur het om formeel beswaar aan te teken teen die geografiese naamsverandering in dié metro gaan weer binne ? week ontmoet. Hy sê die komitee gaan terugvoer saamstel in antwoord op die minister van kuns en kultuur, Nathi Mthethwa, se aanvanklike korrespondensie. Volgens Bhanga gaan die komitee se terugvoer nie net bevredigend vir hulle wees nie, maar ook vir die res van die inwoners in die Baai. Mthethwa het in sy amptelike terugvoer aan die burgemeester gevra hy moet aanwys watter geografiese name hy voel die mense van Gqeberha nie mee kan connect nie. Die burgemeester het aan Algoa FM News vertel dat hy inwoners wat nie gelukkig is met die naamsverandering nie, gaan mobiliseer sodat hulle beswaar kan maak voor die sperdatum later hierdie maand. - AlgoaFM