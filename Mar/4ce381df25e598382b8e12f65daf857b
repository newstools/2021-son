DIE bestuur van die Suid-Afrikaanse Polisiediens (SAPD) in die Wes-Kaap doen tans 'n interne ondersoek nadat 'n video viral gegaan het waarin gemeenskapslede twee kaal mans aanrand. In die video is 'n polisievên duidelik sigbaar. 'n Lid van die SAPD staan langs die voertuig wat dan later vanaf die scene reverse. Die SAPD is Saterdag van die video ingelig en 'n ondersoek is geloods. Volgens die ondersoek het die voorval op 25 Februarie 2021 by die N2 Gateway in Delft plaasgevind. Een van die slagoffers het kort ná die aanval in die hospitaal afgesterf. Die ander slagoffer is ernstig beseer. Ses man is aangekla van moord en poging tot moord. Die interne ondersoek fokus op die polisie se aanvanklike reaksie op die misdaadtoneel en om vas te stel of hulle korrek opgetree het toe hulle by die toneel opgedaag het. Hulle probeer ook vasstel of die polisie wat op die toneel was vir backup gevra het.