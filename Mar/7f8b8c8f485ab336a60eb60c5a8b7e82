'N ROWER is in hegtenis geneem toe hy en 'n makker die naweek klante by 'n barbershop in Nyanga beroof het. Polisielede wat op patrollie was, het op die toneel langs Amsterdamstraat in Browns Farm afgekom. 'n Groep mense het toe buite die winkel op hul mae gelê. Volgens die polisie het een van die verdagtes gevlug toe hy die polisievên sien. Sy makker was egter nie so gelukkig nie en is is in hegtenis geneem. Hy is in besit van 'n vuurwapen en ammunisie gevind.Volgens kapt. FC van Wyk, 'n polisiewoordvoerder, is daar oor haarsmasjientjies, speakers en kontant in die 29-jarige verdagte se besit gevind. Die verdagte, wat reeds Maandag in die Athlone-landdroshof verskyn het, was een van 143 verdagtes wat die naweek in Nyanga tydens verskeie polisie-operasies in hegtenis geneem is. Die verdagtes is aangekeer vir onder meer die besit van gekaapte voertuie, dwelms en poging tot moord. - SowetanLive