’N VERMEENDE lid van Limpopo se berugte Burial 13-bende sal sy lot Dinsdag in die hooggeregshof in Polokwane hoor. Dimakatso “King Buda” Mochemi is aangekla van die moord op Thoriso Kgomo en die verkragting van ’n 14-jarige meisie. Kgomo is in 2020 in Seshego doodgesteek. Die verkragting het in 2019 plaasgevind. Die staat voer aan King Buda het die 14-jarige ontvoer en verkrag. King Buda is sy eie verteenwoordiger nadat twee lawyers hulle reeds onttrek het. Die beskuldigde voer aan die 14-jarige meisie het ingestem tot seks en sê die rede hoekom daar stukke van haar kunsmatige oor rondgelê het op die plek waar hulle seks gehad het, is omdat hy van rowwe seks hou. In sy verweer oor die moord op Kgomo sê hy dit was selfverdediging. Die staat voer egter aan Kgomo was al klaar op sy knieë toe King Buda hom vier keer steek. Die Burial 13 gang het die gemeenskap van Seshego jare lank geterroriseer. Ná Kgomo se moord het die gemeenskap opgeruk en die bendes self aangerand. Die gemeenskap sê sedert King Buda se inhegtenisneming is die woonbuurt rustig. – SABC News