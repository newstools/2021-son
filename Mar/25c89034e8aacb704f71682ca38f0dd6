HY IS regtig ons Zulu man with some power! Julle, onse Nasty C was op een van die grootste internasionale talk shows. Ek sien op Zalebs die Suid-Afrikaanse rapper het aangekondig Ellen DeGeneres het hom genooi om Vrydag in haar bekroonde show te wees. Dis regtig ’n great geleentheid vir Nasty C, want hierdie gewilde Amerikaanse komedie-kletsprogram kry sowat 4,2 miljoen kykers per episode. Die Ellen DeGeneres Show is al in sy 20ste bestaansjaar en het meer as 18 seisoene op sy kerfstok. Dit het meer as 37 miljoen susbcribers op You­Tube. Van die celebs­ wat al in dié bekroonde show was, sluit in Will Smith, Trevor Noah en Justin Bieber. Die 24-jarige rapper het onlangs sy album Zulu Man with Some­ Power uitgereik. Dit is lekker om te weet die res van die wêreld word ook nou blootgestel aan een van Mzansi se beste rappers.