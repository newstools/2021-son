VOEDSELSEKERHEID is een van die hoof uitdagings vir die gemeenskap van Sir Lowry's Village. Met die hoë werkloosheidsyfer is baie mense afhanklik van sopkombuise. SABCnuus berig dat die Covid-19-pandemie het die situasie net vererger. Inwoners beskryf die gebied as die "vergete" mense. Soos met talle ander gebiede sluit die uitdagings hier in behuising, sanitasie en is alkohol en dwelmmisbruik onder die maatskaplike euwels. Leah Coetzee, 'n inwoner, sê: "Een van die redes waarom baie afhanklik is van sopkombuise is omdat die mense nie werk het nie en daar geen inkomste is nie. "Sommige is enkelouers wie na baie kinders moet kyk, ander is 'n ouma met geen inkomste." Intussen sê gemeenskapsleiers dat jong mense kort meer ontspanningsgeriewe en programme, terwyl daar ook 'n behoefte is aan vaardigheidsontwikkeling vir grootmense. Emily Stewart, 'n gemeenskapsleier, verduidelik: "Voedselsekerheid is 'n groot uitdaging omdat daar, met die pandemie weens werkloosheid, baie gesinne sonder voedsel is." "Ek raai dat slegs sowat 35% van die mense hier het 'n werk. Mense het werk nodig, jong mense moet verder gaan studeer. Daar kort ook vaardigheidsontwikkeling vir mense om te groei." Sy voeg by: "Terwyl voedsel 'n basiese reg is, is daar baie wie nie weet waarvandaan hul volgende maaltyd kom nie.