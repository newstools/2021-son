DIE polisie in die Oos-Kaap soek nog die twee verdagtes wat vier mans Dinsdagaand in Cofimvaba doodgeskiet het. 'n Vyfde persoon is ernstig in die voorval beseer wat in die Joe Slovo township plaasgevind het. Brig. Tembinkosi Kinana, 'n polisiewoordvoerder, sê die voorlopige ondersoek het aangedui twee verdagtes het met balaklawas by een van die woonstelle ingegaan en begin losbrand. “Hulle het begin skiet nadat hule die eerste man gesien het en het daarna na 'n ander woonstel gegaan waar hulle die ander drie mans doodgeskiet het,” sê Kinana. Die slagoffers is tussen 25 en 35 jaar oud. Kinana sê die motief vir die moorde is nog onbekend. - News 24