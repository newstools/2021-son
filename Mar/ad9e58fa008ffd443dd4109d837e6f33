'n VOORMALIGE lawyer van Limpopo wat na bewering sy vier minderjarige kinders wreed vermoor het omdat hulle ma nie vir hulle gesorg het nie, was gister weer in die hof. Die staat voer aan Lucas Phasha het verlede jaar in Februarie sy kinders Katlego (9) Joyce (7) Tshepo (5) en Adel (3) by sy huis in Burgersfort vermoor. Vir Adel het hy glo met ’n klip doodgekap en die ander drie is met ’n panga vermoor. Die kinders se lyke is op verskeie plekke in Ga Phasha village gevind. Phasha se neef, Raymond Phasha, het  in die hooggeregshof in Limpopo waar die verhoor aan is, getuig. Hy sê Phasha het hom vertel hy het die kinders vermoor het omdat hulle ma op hom cheat en ook omdat sy nie haar huishoudelike pligte nakom nie. Die ma het glo ook nie na die vier minderjarige kinders omgesien nie. Nog ’n getuie het vertel dat Phasha sy dade op Facebook geplaas het. Afskrifte van die posts is as bewyse ingedien. Phasha se lawyer het beswaar teen die inhandiging van die bewyse gemaak. Die hof sal op 21 Maart beslis of die posts as bewyse aanvaar word, al dan nie.