TIEN mans loop hof ná die ontvoering van ’n 47-jarige buitelandse man. EWN berig vier gewapende mans het Donderdagoggend in Bellville op die man toegeslaan en hom beroof voordat hulle hom gyselaar gehou het. Die vier gewapende mans het die slagoffer van sy selfoon en kontant beroof voordat hulle hom ontvoer het. Saterdagaand het Bellville-speurders, die polisie se gyselaarsonderhandelingspan en ander op ’n huis in Nyanga toegesak. Spanne het die slagoffer uiteindelik gered, nadat hy twee dae gevange gehou is. Tien verdagtes tussen 20 en 30 jaar oud is aangekeer en verskyn vandag in die Bellville-landdroshof waar hulle tereg sal staan op aanklagte van gewapende roof en ontvoering.-EWN