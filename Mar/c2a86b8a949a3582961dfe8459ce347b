’N VROU van Steenberg soek geregtigheid ná haar seun se moord. Masuret August (52) se 34-jarige seun, Lloyd Geduld, is twee weke gelede wreedaardig vermoor. Om dinge vir haar erger te maak, is die vermeende killer Maandag op borgtog van R5 000 vrygelaat. Volgens August soek sy antwoorde by die ondersoekbeampte en wil sy weet hoekom die verdagte op bail vrygelaat is. ’n Hartseer August sê: “Hy loop amper elke dag hier verby my huis met ’n smile op sy gesig. Dit werk op my senuwees om hom so te sien buite loop, terwyl my kind dood is. “Ek is bang en weet nie wat hy volgende beplan nie. Wreed “Hy het my seun aangerand en beweer my seun het by sy huis ingebreek. “Hy het my seun met ’n baseball bat geslaan én ’n winkeltrollie in sy gesig gegooi. My seun het verskeie kopbeserings opgedoen. “Ek was nie tuis toe die voorval plaasgevind het nie. Ek was by die hospitaal met my ander seun. “Toe ek tuis kom, het ek gehoor my kind is aangerand. Ek het nie na die toneel gegaan nie, want dit was te wreed. My dogter was daar en hy’t nog ’n rukkie gelewe. “Hy het sy oë oopgemaak en ’n paar minute daarna sy laaste asem uitgeblaas.”