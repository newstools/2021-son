’N MAN van Despatch in die Oos-Kaap dagvaar die minister van polisie vir honderdduisende rande nadat hy in 2019 met rubberkoeëls geskiet is. Die voorval het op 10 September 2019 tydens geweldaddige betogings tussen Despatch en Bethelsdorp in Gqeberha plaagevind. Siyanda Seroto (33) het van 'n spazawinkel afgekom toe die polisie se eenheid vir openbare orde op hom losgebrand het. Hy is verskeie kere teen die bene geskiet en moes huis toe kruip. Seroto se skadevergoedingseis is vir mediese onkoste en die trauma wat hy weens die voorval gely het. Die saak sal in September in die hooggeregshof aangehoor word. - AlgoaFm