’N 29-JARIGE vrou van Brits in Noordwes loop hof in verband met die moord op haar pasgebore baba. Volgens die polisie het die vrou Vrydag by haar huis in Sunway in Rietfontein, Hartbeesportdam, geboorte geskenk. Lt.kol. Amanda Funani, 'n polisiewoordvoerder, sê die vrou het na bewering die pasgebore baba in kookwater geplaast, die baba toe in plastiek toegedraai en in ’n vlak graf in ’n nabygeleë veld begrawe. Volgens Funani het die ma haar vriend later oor die voorval vertel. Die vriend het toe die polisie ingelig. Die verdagte is in hegtenis geneem en van moord aangekla.- AlgoaFM,News24