'N VERMEENDE reeksmoordenaar, wat van die moord op drie vroue van Wolseley beskuldig word, het Woensdag vlugtig in die plaaslike landdroshof verskyn. Siyamcela Sombambela (32), word van die moord van drie vroue van Pine Valley-informele nedersetting in Wolseley in Oktober verlede, beskuldig. Destyds is berig hoe gemeenskapslede gesien het hoe Sombambela iets sleep, wat blykbaar die lyk van 'n 20-jarige vrou van die omgewing was. 'n Dag daarna het 'n verbyganger 'n vlakgraf in 'n oopveld ontdek, wat die polisie na nog twee lyke van Miche Pienaar (25) en Grizella Minaar (33) gelei het. Sy saak is vir verdere ondersoek tot 8 April uitgestel. Sombambela, wat verlede jaar skuld erken het op die grusame moorde, staan tereg op drie aanklagte van moord en namate die ondersoek voortduur kan nog aanklagte bygevoeg word. Minaar is verlede week in 'n lykskouingsverslag as die derde slagoffer geidentifiseer. Daar word beweer dat Pienaar enkele dae voordat haar lyk ontdek is vermis geraak het. News24 berig dat volgens Pienaar se ma, Francis, is die gedurige uitstel baie emosioneel en hartseer. â€œDaar is altyd 'n saak in die saak, dit is nou die vierde keer dat die saak uitgestel word. "Die manier hoe Miche gesterf het, het my regtig seer gemaak. Niemand verdien dit nie." Francis maak nou Pienaar se vierjarige seuntjie groot. Intussen het ook 'n gemeenskapsleier, Jacob Zalie, genoeg hoe teleurgesteld inwoners is oor die saak wat sloer. - News24