DIE polisie wou nie 'n woord rep oor of vier cops, wat van moord aangekla is, steeds aan diens gaan wees terwyl hulle op borgtog is nie. Tshephisho Kekana (27), Cidraas Motseothatha (43), Madimetja Legodi (37) and Victor Mohammed (51) staan tereg op die moord van Mthokozisi Ntumba. Ntumba is tydens 'n studentebetoging doodgeskiet nadat hy die dokter se spreekkamer verlaat het. Kekana, Motseothatha, Legodi  en Mohammed is intussen op borgtog van R8 000 vrygelaat. Brig. Mathapelo Peters, polisiewoordvoerder, wou nie News24 se vraag beantwoord oor of hulle verder gaan werk nie. Peters het gesê hy wil nie in die openbare domein oor kwessies van die werkgewer en werknemers praat nie. "Departementele prosesse is begin in oorleg met aanbevelings van die Onafhanklike Polisie-ondersoekdirektoraat (Opod)," is al wat hy wou sê. Opod sê die ondersoek is steeds aan die gang. Die saak is weer 21 Mei voor die hof. - News24