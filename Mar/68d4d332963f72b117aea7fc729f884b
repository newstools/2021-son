DIE drie polisiebeamptes wat aangekla is vir die moord van ’n tiener van Eldorado Park, het Vrydag hul eerste verskyning in die hooggeregshof in Johannesburgse gemaak. Nathaniel Julies wat down sindroom gehad het, is verlede jaar enkele meters van sy ouerhuis af, doodgeskiet. Caylene Whiteboy, Simon Ndyalvane en Voster Netshiongolo staan tereg op drie aanklagtes waaronder moord, besit van onwettige ammunisie en dwarsboming van die gereg. Die saak is voorheen by die Protea landdroshof gehoor waar Whiteboy en Ndyalvane borgtog geweier is. Netshiongolo is die enigste een wat bail gekry het. EWN berig dat die staat Vrydag vir ’n uitstel gevra het om die beskuldigdes se lawyers kans te gee om die dossier te kry. Nathaniel se ma Bridget, het die hofverrigtinge bygewoon. Sy sê sy is bly dat die saak vordering maak hoewel die uitstel dit weer vertraag.“Ek weet nie hoekom dit nou uitgestel is nie, maar ek is bly dat ons in die hof toegelaat word", het sy aan EWN vertel. Die drie is weer op 22 April in die hof.