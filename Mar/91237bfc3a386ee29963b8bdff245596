JULLE kan môreaand na die opwindende futu­ristiese fliek Alomtjom kyk. Dié televisiefilm is deel van kykNET Storiefilms en wys môreaand 21:00 op kyk­NET (DStv-kanaal 144). Die fliek speel af in 2021. Die toekoms is hier en die Apokalips het aangebreek. Spog Tussen sosiale media, internetverslawing en die pandemie het mense se sosiale vaardighede verdwyn en die meeste mense te bang of te lui om vriende te maak. Behalwe Andries, ’n kontrakwerker wat spog dat hy met enige iemand kan vriende maak. Die akteurs wat in Alomtjom speel, is Luan Jacobs, Lindie Jordaan, Louis Minnaar en Francois Jacobs. Die regisseur is Freddy Louw. Julle kan solank die trailer van die fliek in ons sosiale media uittjek.