’N COP in Mpumalanga is gearresteer op 'n klag van bedrog nadat hy glo toegelaat het dat ’n gekaapte motor, wat as bewys aangehou word, geregistreer word. Die cop (55), wat by die ondersoekeenheid vir voertuigmisdaad werk, is Woensdag in Witrivier in hegtenis geneem. Brig. Leonard Hlathi, ’n polisiewoordvoerder sê, die verdagte het homself in ’n beweerde misdaad betrokke gekry deur magtiging te gee om ’n gesteelde Toyota RAV4 skoon te maak met die wete dat die motor in ’n polisie-ondersoek betrokke is. Die motor is na bewering tydens ’n kapingsvoorval in Maart 2020 in Vosloorus in Gauteng gesteel. Hlathi voeg ’n span ondersoekbeamptes het ook die omvang van hul ondersoek uitgebrei om vas te stel of die verdagte nie voorheen by ander soortgelyke bedrieglike aktiwiteite betrokke was nie. - News24