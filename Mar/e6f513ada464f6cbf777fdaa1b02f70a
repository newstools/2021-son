DIE vermiste beendere van 'n vermoorde oudpolisieman is teruggevind. Die beendere van kapt. Johannes Engelbrecht (62), wat uit 'n lykshuis in Standerton in Mpumalanga verdwyn het, is Dinsdagmiddag in Newcastle in KwaZulu-Natal gevind. Brig. Leonard Hlathi, 'n polisiewoordvoeder, sÃª die beendere is verkeerdelik saam met twee lyke na Newcastle geneem. Engelbrecht se familie het hom in Oktober 2020 as vermis aangemeld. Sanele Msimang, wat van Engelbrecht se moord aangekla is, het hom op 12 Maart 2021 aan die polisie in Harrismith in die Vrystaat oorgegee. Msimang het aan hulle vertel waar hy die oorskot begrawe het. Die oorskot is daarna opgegrawe en na 'n lykshuis geneem vir verdere ondersoek voordat dit verdwyn het. Msimang het Woensdag in die Standerton-landdroshof verskyn waar hy om borgtog aansoek gedoen het. - News24