JACKSON Magwaxaza (42) is Vrydag in die Kaapse streekhof nege jaar direkte gevangenisstraf opgelê nadat hy skuldig bevind is aan ’n klag van poging tot moord, gewapende roof en die besit van ’n ongelisensieerde vuurwapen. Zinzi Hani van die Valke sê die voorval het op 19 Julie 2017 gebeur toe daar op ’n vragmotor geskiet is wat perlemoen vanaf Stompneusbaai na Hermanus vervoer het. ’n Skietery tussen die security guards wat die vragmotor vergesel het en verdagtes het veroorsaak dat twee security guards en twee verdagtes gewond is. Magwaxaza is in hegtenis geneem en was in die tronk sedert hy gearresteer is. By die verhoor is hy gevonnis tot vyf jaar tronkstraf vir poging tot roof met ver­swarende omstandighede en vyf jaar tronkstraf vir poging tot moord. Trots ’n Verdere vier jaar is opgelê vir die besit van die ongelisensieerde vuurwapen. Hani sê die Valke is baie trots op die vonnis wat opgelê is. )  Basil Davids   berig uit Ashton die cops het op ’n groot hoeveelheid perlemoen beslag gelê. ’n Man wie se naam nie bekend gemaak is nie, is in die vroeë oggendure in Ndyininistraat in die Zolani-buurt vir die besit van 1 175 stuk perlemoen in hegtenis geneem. Die polisie het inligting van ’n informant gekry wat gesê het dat daar by die betrokke woning met perlemoen gesmokkel word. Toe die cops met ’n lasbrief by die huis opdaag, het hulle in een vertrek op die perlemoen afgekom. Die polisie het ook op toerusting soos gasverwarmers beslag gelê. AO Sylvester Joseph, ’n polisiewoordvoerder, het bevestig dat die polisie’n manlike verdagte in hegtenis geneem het.