“SHAKOOR Roberts en sy ma het ’n jaar voor haar dood vir gesinsgeweld in die hof verskyn.” Só het die landdros wat Gafsa Roberts se interdik teen haar seun toegestaan het, in die Mitchells Plain- landdroshof getuig. Nadat Shakoor omtrént ontken het dat hy sy ma abuse het, is die landdros wat Gafsa se laaste pleidooi aangehoor het, ingeroep om in Shakoor se moordsaak te getuig. Shakoor het die 61-jarige Gafsa na bewering in 2015 vermoor en haar lyk in ’n wheelie bin voor haar huis in Winterhoekstraat in Tafelsig, Mitchells Plain, gedump. Luidens die outopsieverslag het Gafsa ernstige kop-trauma gehad, is sy versmoor en haar longe, keel en bors was erg beskadig. Haar lyk is ook gewas. Met haar aansoek in 2014 vir die interdik het Gafsa aan die hof verduidelik hoe haar seun haar emosioneel afgekraak en fisiek aangerand het. Geldlener Sy het ook die landdros gevra om Shakoor ’n instruksie te gee om met sy dwelmverslawing te deal en ’n job te kry. Shakoor het ontken dat hy ’n dwelmprobleem het. Hy het ook by sy storie gehou dat hy vir sy mammie gewerk het terwyl sy ’n geld­lener was. Shakoor het ook ontken dat hy vir gesinsgeweld in die hof verskyn het en dat daar ’n bevel teen hom gemaak is. Maar tot Shakoor se groot skok het die landdros bevestig sy het wel dokumente vir ’n interdik van Gafsa ontvang en dié landdros het inderdaad die saak hanteer. Die landdros het verduidelik sy het die bevel toegestaan en beide Gafsa en Shakoor het ’n afskrif van die hof gekry. Volgens die landdros het Gafsa ’n aansoek ingedien om ’n mishandelde persoon te help. “Sy wou nie hê dat hy by haar kamer of naaldwerk­kamer binnegaan nie. “Sy wou nie ’n tussentydse bevel hê ??nie, maar wou hê dat die aansoek finaal gemaak moet word.” Die saak is tot vandag uitgestel, hoewel Shakoor daarop aangedring het dat hy vandag mediese hulp nodig het. Jamia Daniels, Gafsa se niggie, het buite die hof vertel hoe dankbaar hulle vir die bewyse is. “Dit is ’n goeie teken, want dit bewys dat ons iets op rekord het dat my antie mishandel is voordat sy doodgemaak is. “Ongeag of hy dit ontken – daar was ’n interdik!”