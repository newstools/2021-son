DENVER Anthony, hoofafrigter van die Wes-Kaapse sagtebalspan, glo sy manspan is ’n sterk aanspraakmaker om vanjaar se interprovinsiale titel te wen. Softball South Africa (SSA) se NPC-toernooi word van 25 April tot 1 Mei in Red Sox Baseball se sta­dion in Kempton Park, Johannesburg, aangebied. Verlede jaar se weergawe van die toernooi is soos met ander sportkodes uitgestel weens die strawwe nasionale lockdown. Anthony meen die oefengroep lyk goed op papier, met name van kaliber soos Moses Molaba (pitcher), Alistair Veale (catcher), Altino Elliott (batter), Damian Overmeyer, Joshua Wentzel en Kyle Mulder. Die bogenoemde ervare spelers sal volgens Anthony die jonger spelers kan touwys maak. “Ek moet sê, sedert ons in Augustus verlede jaar begin oefen het, geniet die spelers die training sche­dule vreeslik baie,” het An­thony laat hoor. “My grootste bekommernis is egter dat hulle geen mededingende wedstryde gespeel het nie.” Die afrigter voeg by: “Daarom moet ons seker maak die spelers is fisiek sterk en vlymskerp in die veld – met goeie drills en coaching­ vir veldwerk.” Die Wes-Kaapse span, is: Moses Molaba (Khayelitsha Eagles), Lloyd Stevens (Hamiltons), Wendall Solomons (Westridge Yankees), Jade Morkel (Pirates), Lindsey Kerchhoff (Hamiltons), Alistair Veale (West­ridge Yankees), Tyrone Milne (Hamiltons), Damian Overmeyer (Tantasport), Altino Elliot (Hamiltons), Marc Quickfall (Hamiltons), Denzil Weiner (Pirates), Jayson Ripepi (Westridge Yankees), Joshua Wentzel (Khayelitsha Eagles), Jason Carelse (Westridge Yankees), Mathew Diedericks (Hamiltons), Charles Elissac (Excel Dodgers), Bantu Sotyatoy (Khayelitsha Eagles), Regan Minnaar (Cape Winelands), Eugene Adendorff (Cape Winelands), Saville van Rhyn (Cape Winelands), Abdurrazzaaq Levendal (Cape Winelands). Afrigters: Denver Anthony, Randall Green en Dwain Kerchhoff. Bestuurder: Melvyn May. Spanpuntehouer: Inge McPherson. Covid-19 Compliance Officer: Duncan Crowie.