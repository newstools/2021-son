DIE polisie van die Strand het met ’n ondersoek na brandstigting begin nadat ’n brand die Suider-Strand-biblioteek Saterdagoggend in puin gelê het. ’n Span forensiese deskundiges van die polisie in Pretoria en die honde-eenheid het die gebou Woensdag ure lank deursoek vir leidrade. Na verneem word is die brand veroorsaak deur ’n flare wat iemand afgevuur het. Die brandende flare het op die gebou se dak beland en gelei tot die groot verlies. Iemand het die flare glo in die omgewing van die Laerskool Dr. G.J. Joubert in Mydrechtstraat afgevuur. Tronk Miljoene rand se skade is aangerig toe duisende boeke, rekenaars en ander toerusting in die slag gebly het. Toe Son die perseel Woensdag besoek, het verskeie lede van die gemeenskap hul misnoeë oor die voorval uitgespreek. Van hulle sê hulle hoop die cops trek die skuldige gou vas en dat hy in die diepste tronk sal beland. Die polisie versoek mense met inligting om lt.kol. Franklin Plaatjies te bel by 082 469 3359. Inwoners van Rusthof en die omliggende gebiede is hoogs ontsteld oor die afbrand van hul baie gewilde biblioteek.