IS KANYE West regtig tans die rykste swart man? Die rapper is gebore en getoë in Atlanta, Georgia, en was die enigste kind. Sy ma was ’n professor en sy pa ’n fotojoernalis. Die wêreld het hom eers as producer ontdek toe hy saam met Jay-Z gewerk het aan “This Can’t Be Life”, wat in 2001 uitgereik is. As gevolg hiervan het die twee rappers voortgegaan om saam te werk. Yeezy het die geleentheid gekry om met ander groot name soos Beyoncé, Mos Def en Talib Kweli te werk. Gespog In 2004 verdien hy $2,6 miljoen (destyds sowat R16,9 miljoen) uit The College Dropout – en ’n rukkie later was hy bankrot. Hy het vinnig weer sy voete gevind, aangesien sy klerereeks goed gevaar en hy met ander mense saamgewerk het. In 2018 het hy gespog met ’n netto waarde van $90 miljoen (tóé sowat R1,2 miljard). Hierdie jaar is sy netto waarde geskat op $6,6 miljard met al sy bates ingesluit. Forbes het egter hul eie ondersoek gedoen en sê hy is “net” $1,8 miljard werd.