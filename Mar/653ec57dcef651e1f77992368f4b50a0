MET die gedugte talent wat Steve Barker deesdae tot sy beskikking het, is talle van sy spelers aan die raai oor wie die eerste XI en groep sal maak. Dis veral een van die plaaslike Kaapse spelers, die 27-jarige centre-back Rafiq de Goede, wat sal verwag om weer sake te dikteer saam met die kaptein, Robyn Johannes, in Stellies se defence. Dís vir Stellies se Premierliga-stryd teen die kampioen, Mamelodi Sundowns, Saterdag om 13:00 in die Danie Craven-stadion. Barker-hulle sal die stryd met meer vertroue pak ná twee indrukwekkende seges teen Cape Town City (2-1) en Baroka (3-1). Dit sal egter meer kos om die sterbelaaide Brazilians te fnuik. Volgens De Goede, wat die laaste tyd met Johannes ‘n paar vorm, is dit wedstryde soos die teen die land se beste span wat elke speler wil beleef. De Goede, wat twee weke gelede sy eerste doele van die seisoen teen City gekry het, het gesê: “Jy wil die harde werk wat jy by training insit op die speelveld afshow. Sundowns is altyd 'n toets vir enige span, maar ek glo ons is reg." Stellies, wat een posisie en vier punte weg van ‘n plek onder die topagt is, kan die vooruitsigte nuwe betekenis gee deur Sundowns te verras.