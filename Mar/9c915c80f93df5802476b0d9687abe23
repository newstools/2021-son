BONNIEVALE. – Daar jag die mense nou sommer die ontsnapte krokodille. Twee viral video’s wys hoe mans van die missing reptiele vang en afslag. Die ouens is glo plaasmense van die Angora-omgewing. Die krokodille is vermoedelik twee van die groep wat laas Woensdag van hul teelplaas ontsnap het. In die een video pak twee ouens krokodil se kind. Albei weet duidelik wat hulle doen. Droomland Die krokodil speel eers kat en muis totdat een ou die groot reptiel aan sy stert beetkry. ’n Ander ou slaan dan die krokodil met ’n voorwerp oor die kop en sit hom in droomland. ’n Ou kry dan ’n stuk draad in die hande en trap die krokodil se bek met sy voet toe. Dit is duidelik hy doen die job lag-lag. Hy draai die krokodil se bek styf toe met die draad en help dan die krok na ’n bakkie dra. ’n Tweede video wys hoe hulle twee krokodille slag. Petro van Rhyn, woordvoerder van CapeNature, wou niks oor die krok-video’s sê nie, behalwe dat hul soektog na vermiste krokodille voortduur.