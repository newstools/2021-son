EEN van PowerFM se aanbieders was nog besig om 'n onderhoud te voer, toe twee gewapende rowers Dinsdagaand by die radiostasie instap en werkers begin beroof. Die voorval het net na 19:00 gebeur. Lt. Kay Makhubela, polisiewoordvoerder, sê niemand is in die voorval beseer nie, maar dat die verdagtes steeds gesoek word. Tumisang Ndlovu was besig om 'n onderhoud met die entrepreneur Nthabeleng Likotsi as deel van haar sakeprogram te voer toe die voorval plaasgevind het. Nthabeleng Likotsi het agterna op Twitter gesê sy was nog besig met die onderhoud toe die rowers ingeloop het. Likotsi sê mans het met vuurwapens ingestap en werkers se selfone asook panic buttons geëis. Sy het ook die polisie bedank vir die vinnige optrede. - Algoa FM 