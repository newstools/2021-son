TWIET-TWIET, haar storie is uit! Chrissy Teigen het Woensdag vaarwel aan haar Twitter-volgelinge gesê en sy haar rekening gesluit. Die mede-gasheer van Lip Sync Battle is daarvoor bekend dat sy altyd ’n ding sê soos dit is. Sy het in ’n lang boodskap verduidelik hoekom sy van Twitter af padgee. Chrissy skryf: “Langer as 10 jaar is julle my wêreld. Ek het eerlikwaar soveel te danke aan hierdie wêreld wat ons hier geskep het. “Ek beskou soveel van julle as my werklike vriende.” Sy het voortgegaan en gesê dat dit tyd is om totsiens te sê. Verantwoordelik Chrissy sê sy ervaar Twitter nou meer negatief as positief. Die ster meen haar “vrees om mense te kwaad maak” het haar verander in ’n ander mens as toe sy begin het. Chrissy voeg by hoewel sy baie geleer het en verantwoordelik gehou is vir verskeie foute wat sy op die platform gemaak het, is daar een ding wat sy nie geleer het nie en dis hoe om die negatiwiteit uit te skakel. Sy sluit af met: “Ek is net ’n sensitiewe persoon. Ek wil nie so wees nie! Ek is net! “Maar ek is lief vir julle en ek koester regtig ons tyd saam. Ek haat julle ook.” Sy het dit afgesluit met ’n eenvoudige hart-emoji.