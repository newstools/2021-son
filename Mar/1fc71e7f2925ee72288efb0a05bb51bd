’N OUTJIE het Saterdag in die see by Cosy Beach, in die Oudekraal-reservaat in Kaapstad, verdrink. Ross Campbell, woordvoerder van ER24, sê paramedici het omstreeks 14:05 saam met Life Healthcare se noodreaksiespan opgedaag waar ’n groep van so vyf tieners CPR op die rotse langs die strand doen. Volgens die seuns het hulle geswem toe hul 18-jarige vriend onder die water verdwyn. Hulle het hom ná ’n paar minute gekry, na die oppervlak gebring en op ’n groot rots gelig waar hulle met CPR begin het. Toe die paramedici opgedaag het om CPR oor te neem, was die vriende al omtrent 20 minute besig om hom te probeer bybring. Volgens Campbell het die paramedici geruime tyd aangehou voordat hulle die pasiënt op die toneel dood verklaar het. Die NSRI het die slagoffer se lyk die na die strand verskuif. Die Suid-Afrikaanse polisie en forensiese patoloë het was op die toneel vir verdere ondersoek. – News24 