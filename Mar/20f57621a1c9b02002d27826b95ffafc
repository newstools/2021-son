LIVERPOOL se voormalige Dutch delight Dirk Kuyt is oop vir ’n potensiële vennootskap met Steven Gerrard in die Anfield dugout. Gerrard word uit alle oorde geloof vir sy uitstekende werk met Rangers nadat hulle die Skotse Premierliga-titel die eerste keer in ’n dekade gewen het. Dis juis waarom “Stevie G” as die gunsteling genoem word om Jürgen Klopp in 2024 as Liverpool-manager op te volg. Kuyt, wat meer as 200 wedstryde gespeel en 51 doele tussen 2006 en 2012 gescore het, was gou om te sê hy staan beslis nie die geleentheid teen om met Gerrard saam te werk as die geleentheid sou opduik nie. Superster “Stevie was die beste van almal,” het die 40-jarige Kuyt gesê, “om die eenvoudige rede dat hy die meeste volmaakte speler is saam met wie ek gewerk het,” het die Nederlander bygevoeg. “Hy kon álles doen. Doele aanteken, defend en hy kon die bal pass oor 50 m. “Hy was ’n superster in elke opsig van die game. “En dis alles nog voordat jy praat van sy ongelooflike dissipline en passie vir die game. “Ek wil binnekort ’n manager wees en ek oorweeg my opsies. As ek ’n pad as assistentbestuurder kon kies, sou dit langs Stevie wees. “Ek sal baie daarvan hou as hy my as sy assistent wil hê. “In beginsel sien ek myself eendag as ’n head coach, maar soos ek gesê het, daar is altyd uitsonderings.” Kuyt het onlangs sy pos met Feyenoord se juniors verlaat om sy Uefa Pro License-eksamen te voltooi. – AP