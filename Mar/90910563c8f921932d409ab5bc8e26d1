DIE ontbinde lyk van 'n 16-jarige meisie is Maandagaand op 'n plaas langs die treinspoor in Simondium buite Franschhoek gevind. 'n Man wat op die plaas langs die treinspoor woon het op die lyk afgekom. 'Ek het geruik iets stink en toe ek omdraai toe sien ek 'n gedeelte van 'n lyk en het toe alarm gemaak," sê die man. Sers, Noloyiso Rwexana, polisiewoordvoerder, sê luidens berigte was die lyk omstreeks 19:00 gevind. "'n Nadoodse ondersoek sal gedoen word om die oorsaak van die dood vas te stel," sê sy. 