GERUGTE dat die mediapersoonlikheid Boity Thulo en die Legacy SA-akteur Anton Jeftha date, het ons nie net verbaas nie, dit het almal ook opgewonde gemaak. Ongelukkig het ons bubble nou gebars. Die hype is aangeblaas nadat ’n fan screenshots na die Instagram-DM’s van The Popcorn Room gestuur het. Dit wys hoe die twee cheeky Instagram-stories deel en cosy in die openbaar verskyn. Dit was maklik om aan te neem hulle is ’n couple. ’n Betroubare bron het egter nou aan Son onthul Boity en die telenovela-akteur is net baie goeie vriende. Aantreklikste “Hulle het ’n goeie verhouding en hul vriendskap is gemaklik. Hulle gaan nie uit nie.” Anton, wat ook modelwerk doen, is ’n gebore en getoë Kapenaar met ’n goeie akademiese opvoeding. Hy was ’n top-14-finalis in Cosmo se keuse van aantreklikste mans. Hy het ’n graad aan die Universiteit van Wes-Kaapland behaal en is te sien in TV-programme soos A Thing of Dreams, Saints and Strangers, Dominion­ en Death Race: Inferno. Ons het gedink Anton is die perfekte pasmaat vir die suksesvolle media- en sakevrou. Selfs al date hulle nie, is hul vriendskap vir my oulik.