’N SEKURITEITSWAG van Fidelity en ’n gewapende transitorower is Donderdag in ’n skietgeveg in Mpumalanga dood. Die voorval het in Zwelisha naby Pienaar plaasgevind. Luidens 'n polisieverklaring het die wag en 'n kollega 'n voertuig van Clover vir aflewerings begelei toe hulle deur twee onbekende verdagtes genader is. Die verdagtes, albei gewapen, het die Fidelity-voertuig vasgedruk, waarna een van die wagte vinnig gereageer en een van die verdagtes geskiet het. Brig. Leonard Hlathi, 'n polisiewoordvoerder, sê in die verklaring een van die wagte het teruggevuur en het die wag aan die passasierskant raakgeskiet voor hy gevlug het. Die wag en die transitorower is op die toneel dood verklaar. Hlathi sê die voertuig waarin die rower gevlug het, is later verlate naby die Kabokweni-polisiestasie gevind. 'n Voorlopige ondersoek het gevind die motor behoort aan die oorlede rower se ouers. Die polisie is nog opsoek na die ander verdagte.