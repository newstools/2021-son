'N PASTOOR van die Oos-Kaap wat hom voorgedoen het as 'n "man van God met bonatuurlike magte" is drie lewenslange vonnisse opgelê vir die verkragting van drie minderjarige meisies. Die 29-jarige Lubabalo "Payi" Sabhawu, ook 'n tradisionele geneesheer, is Vrydag gevonnis vir die voorvalle wat in 2018 gepleeg is. Die kinders was 14, 15 en 16 jaar oud en is na hom gestuur vir behandeling. Sabhawu sou die meisies agterna dreig dat hy hulle sal toor dat hulle deur weerlig getref word. Luxolo Tyali, 'n woordvoerder van die nasionale vervolgingsgesag, sê een van die slagoffers het aan epilepsie gely. "Sabhawu het die jong meisies op verskeie geleenthede verkrag by 'n woning in die Zikolokota Village in die Elliotdale-distrik wat deur gemeentelede verskaf is," verduidelik Tyali. Die verkragtings het op die lappe gekom nadat al drie meisies seksueel oordraagbare siektes opgedoen en bos gelos het by verpleegsters. Sabhawu het aanvanklik onskuldig gepleit, maar het later sy pleit verander nadat die staat reeds sy saak gesluit het. - Algoa FM  