MAURICIO Pochettino, manager van Paris Saint-Germain, het erken dit sal ’n ramp wees indien sy span nie verby Barça vorder vir ’n plek in die Champions League se kwarteindronde nie. Pochettino se Franse kampioenspan geniet ’n voordeel van 4-1 ná die eerste been van die laaste 16 spanne twee weke gelede in Camp Nou. Pochettino meen hy het sy spelers voorgelees om met dieselfde intensiteit en hoë tempo in vandag se tweede been in die Parc des Princes te speel. Die Argentynse manager van PSG verwag dat hy boonop sy Brasiliaanse sterspeler Neymar Jnr. tot sy beskikking sal hê. “Barcelona is die een span wat jou beslis gaan straf as jy met die verkeerde mindset daar opdaag. “Ons wil vanuit die staanspoor die game met ’n hoë tempo na hulle vat en hulle vaspen. “Dis al manier hoe ons hulle sal kan beheer. Ek sidder om daaraan te dink as hulle vroeg moet score en gou sukses behaal.” Intussen het Liverpool se manager, Jürgen Klopp, uitgewys hulle wil die Cham­pions League gebruik om weer op koers te kom. Die Reds, wat ’n voorsprong van 2-0 oor RB Leipzig geniet, verwelkom vandag die Duitse span op Anfield. Hulle sal hoop om hul kwalifisering vir die laaste agt spanne te verseker. “Dis in ons eie hande om sukses te vermag,” het Klopp opgemerk. – AP