TWEE jaar nadat die immergewilde sanger Theo Watt ’n solo-loopbaan begin het, reik hy nou sy debuutalbum, Back to Front, uit. Einde Maart 2019 het Theo die disco band The Rockets verlaat om sy eie ding te doen. “Ek wou my eie songs skryf en record,” vertel Theo. “Die meeste van my songs gaan oor die waarheid van wat aangaan in ons gemeenskappe. Oor onskuldige mense wat seerkry in die alewige skietery.” Die album het 16 songs op, onder meer “Trane Vannie Kaap”, “Aggeneys”, “Ou Basie”, “Break the Silence” en “My Everything” – ’n duet met Salome. “Daar is van alle genres hierop. Van yes­terday se musiek tot nou toe. Jy kan huil, jy kan lag en jy kan mal raak. “Soos ‘Trane Vannie Kaap’ het ek geskryf oor die onskuldige kinders wat so seerkry in die gang violence. “Wyle Molly Baron het ’n groot impak gemaak in die CD. Hy’t gehelp met die vervaardiging van die CD. Ek het baie by hom geleer, even toe ons nog saam in The Rockets was. “Hy’t my geleer om my voete plat oppie grond te hou. “Aubrey Arries was ook betrokke by die CD.” Show Die CD is binnekort beskikbaar by Theo. Kontak hom gerus by 061 4033 313. Fans kan ook hul dansvere reg skud, want Theo gaan Saterdag 3 April ’n lekker show in die Avondale Pub in Atlantis gooi. Deure maak 18:00 oop tot laat. Tickets kos R100 en die aand by die deur is dit R150 Kontak Curt Snyders by 072 454 7607 of Jerome Maker 068 080 6872 vir besprekings.