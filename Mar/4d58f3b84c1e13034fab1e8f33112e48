DRIE dikdinge verskyn vandag in die Pretoria-landdroshof nadat hulle Dinsdag op klagte van korrupsie gearresteer is. Die gearresteerdes is 'n 45-jarige luitenant-kolonel van die Valke in Gauteng, 'n 51-jarige departementshoof van menslike nedersettings in Mpumalanga en 'n 52-jarige senior lid van die nasionale vervolgingsgesag (NVG). Kol. Katlego Mogale, polisiewoordvoerder, sê die bewerings is dat die luitenant-kolonel R28 000 of R100 000 betaal is om te help om 'n saak teen 'n beskuldigde terug te trek. Die beskuldige was van bedrog en die oortreding van die Wet op Immigrasie aangekla. Mogale sê die saak is toe by die ondersoekspan teen ernstige korrupsie aangemeld waarna die ondersoek begin is. Die senior lid van die nasionale vervolgingsgesag in Mpumalanga het ook die klaer in die saak genader met 'n versoek om 'n saak teen 'n beskuldigde te laat terugtrek, verduidelik Mogale. Die NVG-amptenaar het vergoeding van R5 000 en 'n duur bottel Whiskey aangebied.