‘N TOYOTA Fortuner is Saterdagoggend deur 'n sinkgat in Genevafontein, George, ingesluk. Daar word beweer dat die bestuurder van die luukse bakkie traffic cones geïgnoreer het. Volgens Athane Scholtz, die munisipale kommunikasie-beampte, het die voorval gebeur naby 'n area waar beamptes besig was om 'n waterpyp wat gebars het te herstel. Sy het bygevoeg dié voorval gaan nou veroorsaak dat inwoners nog langer sonder water gaan wees. Intussen word inwoners gevra om water spaarsamig te gebruik. Polisiewoordvoerder, Malcolm Pojie, het die voorval bevestig en gesê dit het in Heriotrylaan gebeur. Hy sê 'n pa en seun het veilig uit die voertuig gekom voordat die pad onder die voertuig meegegee het. Niemand is in die voorval beseer nie en die voertuig is sedertien uit die sinkgat verwyder. Pojie het gesê geen kriminele aanklagte word ondersoek nie.