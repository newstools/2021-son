TWEE verdagtes is in Somerset-Wes aangekeer nadat dagga ter waarde van R1,5 miljoen ontdek is.Die metropolisie se K-9-eenheid het 'n lasbrief bekom om 'n huis in Sir Lowry’s Pas te deursoek. Hulle het tydens die operasie die dagga gevind.Ruth Solomons van die Stad Kaapstad sê: “Daar is 655 hoër graad, gekultiveerde daggaplante gevind, asook drie sakke dagga en 'n bottel THC-olie.“Die geskatte waarde van die dagga is R1,5 miljoen. Twee verdagtes (30 en 40) is gearresteer en word aangehou by die polisieselle in Somerset-Wes.”