'N TIENERSEUN is 13 jaar tronkstraf opgelÃª nadat hy op twee klagte van verkragting skuldig bevind is. Die 17-jarige seun het na bewering, toe hy 16 was, in September 2019 'n negejarige seun verkrag en is later in sy ouers se toesig vrygelaat. Hy het ook hof geloop vir die verkragting van 'n negejarige meisie in Junie 2020. Volgens Anelisa Ngcakani, 'n woordvoerder vir die nasionale vervolgingsgesag, was hy sedert die tweede voorval in aanhouding. Ngcakani noem dat die 17-jarige Donderdag in die Nelson Mandelabaai-streekhof tot tien jaar op elk van die klagte gevonnis is. "Hy sal egter net 13 jaar uitdien nadat die landdros 'n deel daarvan opgeskort het. "Die seun het skuld aan die verkragting van die seun ontken, maar wel erken dat hy die dogtertjie verkrag het," voeg sy by. - AlgoaFM