QUEEN B het groot lof vir die supersnaakse Elsa Majimbo. Toe die lockdown begin het, het ons Elsa ontmoet wat ons met haar eienaardige humor laat lag het. Sy is steeds ’n sensasie en selfs Beyoncé moes dit erken. Elsa het shout-outs ontvang van ons eie Mej. Heelal, Zozibini Tunzi, die Black Panther-aktrise Lupita Nyong’o en DJ Black Coffee. Sy het ook ’n kontrak met die bekende makeupbrand MAC losgeslaan. Vertel En nou het Queen B vir Elsa aangewys as een van die mees inspirerende en kragtige jong vroue – saam met Meghan Markle en 11 ander wonderlike vroue. “Vir diegene wat hul eie manier geskep het om hul verhale te vertel, ander maniere gevind het om by die bestemmings te kom en elke reël in die proses verbreek het, ons sien julle! Ons salueer elkeen van julle.” Elsa se SA aanhangers, die Amajimbos, soos hulle hulself noem, het hul waar­dering en opgewondenheid in die sosiale media gedeel, insluitend die local rapper Boity Thulo wat getwiet het: “Gone girl!!!” met kroon-, hart- en handeklap-emoji’s. Elsa kon ook self nie glo sy het Bey se lys gehaal nie. “Dit voel goed om Be­yoncé se gunsteling te wees en op haar webwerf geplaas te word. Niemand kyk my in die oë nie. Niemand is waardig nie,” het Elsa gegrap toe sy die screen grab vanaf Beyoncé se webwerf plaas. Selfs in ’n ernstige en trotse oomblik laat Elsa ons lag as sy vir ons wys hoe sy slaap met die wete dat sy geliefd is deur die superster Beyoncé – en natuur­lik kan ons nie relate nie.