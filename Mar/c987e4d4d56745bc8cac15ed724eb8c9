TRAFFIC cops gaan deesdae met lyfkameras toegerus word om onder meer te keer dat beamptes omkoopgeld aanvaar. Die plan is ook om die vervolgingkoers teen verkeersoortreders asook die vlakke van dienslewering te verbeter. Dikeledi Magadzi, adjunkminister van vervoer, het die aankondiging oor die kameras Maandag tydens die bekendstelling van die Paasfees-padveiligheidsveldtog gemaak. Magadzi sê die Road Traffic Management Corporation gaan binne die volgende 3 tot 5 dae die kameras aan verkeersbeamptes begin uitdeel. Dit gaan ook as afskrikmiddel dien teen korrupsie en keer dat beamptes omkoopgeld van motoriste aanvaar, sê Magadzi. "Verkeerswettoepassing gaan ophou om 'n verrykingskema te wees vir onetiese, gewetenlose, gurige en korrupte beamptes wat ons pogings ondermyn om dissipline na ons paaie te bring en die slagting stop te sit," aldus Magadzi. - Algoa FM