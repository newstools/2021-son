BAFANA Bafana het 'n neiging om die lewe vir homself te bemoeilik. Dít was weer uiters opvallend toe Suid-Afrika misluk het om voordeel uit sy tuisveld te trek teen Ghana. Molefi Ntseki, coach, se nasionale span moes tevrede wees met 'n gelykop uitslag van 1-1 teen 'n verswakte Black Stars-span in hul Afrikabeker kwalifiseringstryd Donderdag in die FNB-stadion. Bafana Bafana het ordentlike kanse gehad in die eerste helfte, maar kon nie die deurbraak maak nie - hulle het die cutting edge gekort in die laaste derde van die veld. Dit was die besoekers wat eerste bloed geruik het toe Mohamed Kudus  SA se goalie, Ronwen Williams, geklop het om Ghana die voortou te gee. Suid-Afrika het onmiddellik reageer toe Percy Tau met 'n regtervoetskoot gelykheid herstel het ná 'n goeie aangee van Ruzaigh Gamildien. Die wedstryd was hierna op 'n mespunt met Luther Singh wat 'n gulde kans verbou het om die tuisspan maksimum punte te besorg. Ghana se Afriye Acquah het 'n soortgelyke kans gehad, maar hy het op sy beurt skeef gekorrel tot die verligting van die tuisspan. Dié uitslag beteken dat Suid-Afrika Sondag 'n nederlaag  teen Soedan móét vermy om te verseker dat hy 'n plek sal hê in die Afrikabeker-finals volgende jaar in Kameroen.