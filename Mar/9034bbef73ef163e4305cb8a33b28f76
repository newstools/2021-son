’N SEKSPES-PASTOOR van Limpopo, wat reeds twee lewenslange vonnisse uitdien, is skuldig bevind aan nog drie klagte van verkragting. James Devine Thubakgale (58) het minderjarige meisies met God gedreig voordat hy hulle verkrag het. Hy het tussen 2010 en 2017 'n skrikbewind in die provinsie gevoer. Thubakgale het aan sy slagoffers gesê God gaan hulle straf en dat daar siekte en dood oor hul families gaan kom as hulle nie met hom slaap nie. Hy het ook belowe hulle gaan hemel toe as hulle maak soos hy sê. Volgens die nasionale vervolgingsgesag (NVG) het Thubakgale van die Divine Deliverance Kerk in Seshego in Polokwane hom as 'n man van God voorgedoen wat na die wêreld gestuur is om siekes te genees, bose geeste uit te dryf en die gemeente te red. Thubakgale was egter self 'n bose gees wat meisies jonger as 16 jaar geteiken het. Hy word op 14 Maart gevonnis. - News24