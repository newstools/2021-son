MENSE van Bonnievale en omliggende areas is gewaarsku om van die Breederivier weg te bly nadat 'n groot aantal jong krokodille uit 'n broeiplaas ontsnap het. Luidens 'n verklaring van die departement van plaaslike regering is 20 jong Nyl-krokodille reeds teruggevind. Die departement vermoed egter dat die res van krokodille hul pad tot by die rivier gevind het. Die krokodille is van 1,2 m tot 1,5 m lank en hou 'n mediumgevaar vir mense in, lui die verklaring. Anton Bredell, LUR vir plaaslike regering, omgewingsake en ontwikkelingsbeplanning, waarsku mense om nie 'n krokodil te nader wanneer hulle een sien nie en vra dat hulle eerder die owerhede bel. CapeNature en ander rolspelers het reeds verskeie lokvalle met aas gestel. "'n Area van 5km stroomop in die rigting van Robertson en 5km stroomaf in Swellendam se rigting is die sleutelarea," sÃª Bredell 