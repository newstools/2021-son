ATLÉTICO Madrid beoog om die dienste van Liverpool se Brasiliaanse striker Roberto Firmino op te raap. Dié skuif is straks deel van ’n swop-skuif om Atleti se striker Luis Suárez na Anfield terug te lok. Dis geen geheim dat die sterspeler van Uruguay nie juis ’n goeie verhouding met sy manager, Diego Simeone, het nie. Dít ondanks die feit dat Suárez dié seisoen met gereeldheid vir die La Liga-voorloper doele aangeteken het. Dis faktore wat Suárez se skuif na die Reds dalk gouer kan laat gebeur. Boonop het Suárez ’n klousule in sy kontrak wat Liverpool toelaat om sy dienste weer te bekom wanneer sy kontrak aan die einde van die seisoen verstryk. Firmino het op sy beurt die vorige paar seisoene ’n moeilike tyd by Anfield beleef. Sy rol in die span is ook in gedrang as gevolg van die gedugte Diogo Jota se goeie peil. Die feit dat Sadio Mané en Mohamed Salah ook nie juis die mas opkom nie, plaas Firmino se on­bestendigheid verder onder die vergrootglas. – AP