TWEE mense is dood en vier ander is ernstig beseer in ’n skietvoorval Maandagaand in Mosselbaai. Sers. Chris Spies, ’n polisiewoordvoerder, sê met die polisie se aankoms op die toneel in Bantomstraat in KwaNonqaba, is die lyk van ’n 32-jarige man by die ingang van die perseel gevind. Hy sê vyf ander slagoffers is met verskeie skietwonde in die huis gevind. Een van die slagoffers is intussen dood. Spies sê ’n voorlopige ondersoek dui daarop dat drie verdagtes die huis binnegekom en begin skiet het terwyl die slagoffers almal in die huis was. Hy sê die ondersoek is in ’n baie vroeë stadium en die motief vir die aanval is nog pnbekend. Die oorledenes was mans van onderskeidelik KwaNonqaba en George.-AlgoaFm