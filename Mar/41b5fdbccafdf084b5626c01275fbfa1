EDDIE Jones was duidelik Saterdag gefrustreerd ná sy span se Sesnasies-nederlaag van 24-40 teen Wallis. Die afrigter van die Engelse rugbyspan het egter geweier om die skeidsregter, Pascal Gaüzère, te kritiseer nadat die heersende Sesnasies-kam­pioen teen die Rooi Drake die onderspit moes delf. Jones het die game as ’n “make-or-break” derderonde-kragmeting bestempel. Dit was Engeland se laaste hoop op ’n suksesvolle titelverdediging ná ’n eerste skok­nederlaag teen Skotland op Twickenham. Wallis het met Saterdag se sege die Triple Crown beklink en is nou op koers vir ’n Grand Slam-titel. Wallis se hoogste toetssege oor Engeland het egter twee omstrede drieë opgelewer. Dit is deur die Franse skeidsregter in die eerste helfte toegeken. Hoewel Jones erken het dat Wallis “waardige wenners was”, het hy gesê Gaüzère se beslissings was “groot calls”. Weggegee “Ons kan nie daaroor debatteer nie, ons mag nie daaroor debatteer nie. Al waarmee ek sal opeindig, is ’n boete – en dit sal niemand help nie,” het Jones aan die verslaggewers gesê. Die gesoute Australiese afrigter het bygevoeg: “Die hond kan nie sy kos eet nie en die vrou sal nie kan eet nie. So, ek kan niks sê nie. “Daar was tye dat ons strafdoele weggegee het wat ons nie moes nie. Dit was net as gevolg van die poging en soms kom jy in situasies waar jy emosioneel sukkel weens die omstandighede en omdat jy te hard probeer,” het Jones, wie se span 14 strafskoppe afgestaan ??het, gesê.