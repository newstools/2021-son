ZANE Kilian, wat hof loop vir die moord op lt.kol. Charl Kinnear, is Donderdag in die Bellville-landdroshof borgtog geweier. Kilian is in September verlede jaar by sy huis in Springs in verband met Kinnear se moord in hegtenis geneem. Die bobaas-speurder vir die polisie se eenheid teen bendes, is in September verlede jaar voor sy huis in ’n sluipmoordaanval dood. Die staat voer aan Kilian weet wie die hitman is en wie die baasbrein agter die hit is omdat Kilian Kinnear se selfoon tot en met enkele minute voor sy dood geping het. Hy staan tereg op klagte van moord, sameswering tot moord en die onregmatige onderskepping van kommunikasie. Landdros Nonkosi Saba het in haar uitspraak gesê Kilian is nie 'n eerlike mens nie. "Die feit dat sy vorige lawyer fake dokumente van die Reguleringsowerheid vir die Private Veiligheidsbedryf aan die hof voorgelê en hy nie beswaar daarteen gemaak het nie, wys hy is 'n oneerlike mens," het Saba gesê. Saba sê die staat het 'n sterk prima facie saak waarop Kilian moet antwoord gee. Sy sê ook daar is geen buitengewone omstandighede wat sy kon oorweeg om borgtog toe te staan nie