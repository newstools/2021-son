DIE movie Happiness is a Four-letter Word gaan ’n opvolg kry! Dis ook geen wonder nie, want dié romantiese drama was in 2016 ’n groot hit by die box office. Ek lees op ZAlebs dit het R14 miljoen laat inrol. Dis die meeste geld deur ’n movie met ’n swart regisseur (Thabang Moleya) in Suid-Afrika se fliekgeskiedenis. Die movie is gegrond op die roman Happiness is a Four-letter Word deur Nozizwe Cynthia Jele. Khanyi Mbau vertolk die rol van die trophy wife Zaza, Mmabatho Montsho speel Nandi, ’n perfeksionis-prokureur en Renate Stuurman speel Princess, ’n serial dater. Khanyi het geskimp dat die movie sommer vanjaar nog sy tweede aflewering gaan kry.