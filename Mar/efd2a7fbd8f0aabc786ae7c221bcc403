'N BEKENDE pastoor van Mbombela is vandeesweek skuldig bevind aan verkragting en roof. Past. Chris Xaba (45) van 'n kerk in Vlaklaagte het op 29 Desember 2019 'n 39-jarige vrou van Vosman verkrag en beroof nadat hy haar 'n lift gegee het. Xaba het na 'n bos op 'n plaas naby Witbank gery waar hy sy vuurwapen uitgepluk en gedreig het om die vrou te skiet as sy nie saamwerk nie. Hy het haar toe verkrag en het haar van haar persoonlike besittings, insluitend die klere wat sy aangehad het, beroof. Xaba is eers in Maart 2020 in hegtenis geneem. Die polisie het tydens sy inhegtenisneming twee gesteelde voertuie in sy besit gevind en het ook ontdek hy is uit op borgtog in 'n ander verkragtingsaak wat in Desember 2019 in Kwaggafontein gepleeg is. Die polisiebestuur in Mpumalanga het die skuldigbevinding verwelkom. Xaba word op 19 Maart gevonnis.