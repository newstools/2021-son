DIE geliefde Suid-Afrikaanse akteur Cliff Simon (58) het gesterf ná ‘n tragiese kiteboarding-ongeluk by ‘n strand in Malibu, Amerika. Die veteraanakteur, wat na Kalifornië verhuis het, se vrou - Colette Simon -  het die hartseer nuus op sy Facebook aangekondig. Sy het gesê dit troos haar om te weet dat haar man, wat ook ‘n talentvolle swemmer was, gesterf het terwyl hy iets gedoen het waarvoor hy lief was. “Hy het afgesterf op die strand, naby die water wat vir hom ‘n tempel was.” Suid-Afrikaners sal die akteur onthou vir sy rol in die Suid-Afrikaanse sepie Egoli, waarin hy sowat ses jaar gespeel het voordat hy na Amerika getrek het. Hy het ook in Nash Bridges, Stargate SG1, NCIS, Castle en Days of Our Lives verskyn. - Channel 24