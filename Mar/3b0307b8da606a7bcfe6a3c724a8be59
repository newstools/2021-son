'N VROU van Bethelsdorp in die Oos-Kaap sal Dinsdag in die Port Elizabeth-landdroshof vir die beweerde moord op haar man verskyn. Die voorval het na bewering Saterdagaand in Uitbreiding 21 plaasgevind. Kol. Priscilla Naidu, 'n polisiewoordvoerder, sÃª: Volgens getuies het hulle 'n geskree gehoor kort nadat die 33-jarige Duran Alexander en sy 34-jarige vrou na bewering by die huis gekom het. "Terwyl die twee gestry het, het die verdagte om hulp geroep." Naidu noem dat Alexander is met 'n steekwond teen die bors op die grond gekry. Hy is op die toneel oorlede. Die vrou is by die huis gearresteer en bly in aanhouding. - AlgoaFM