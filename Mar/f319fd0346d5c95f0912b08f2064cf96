DIE OP-Olifante het Woensdag ’n dapper ver­toning in baie moeilike omstandighede gelewer. Al het die Lions die voorbereidingskragmeting in die Nelson Mandelabaai-stadion in Gqeberha met 54-24 gewen, het die tuisspan met meer eer uit die stryd getree. Peter de Villiers (afrigter) se span het die grootste deel van die wedstryd met net 13 man gespeel. In die tweede helfte het die Olifante selfs na die beter span van die twee gelyk. Al het die telling dit nie weerspieël nie, het die Lions­ deurgaans gesukkel om aan die gang te kom.