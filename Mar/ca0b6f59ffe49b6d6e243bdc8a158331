DIE laaste keer dat die Bulls met ’n jong en onervare span Nelspruit toe gereis het, het die Pumas hulle behoorlik ore aangesit. Jake White, Bulls-breier, het besluit om dieselfde span te behou wat in sy laaste game in die voorbereidingsreeks die OP-Olifante met 87-10 kafgedraf het. White het gister ná die aankondiging van sy span vir vandag se kragmeting van 19:00 in die Mbombela-stadion gesê: “Ja, ons het met ’n jong span teen ’n kragtige en goed geoliede Pumas-span vasgeval. Ek wil graag sien hoe hierdie groep sedertdien ontwikkel het. Ons is opgewonde om na Nelspruit te gaan en ons trademark rugby te speel.” Die Springbok-losvoorspeler Nizaam Carr gaan weer die span aanvoer. Daar is egter ’n paar veranderinge aan die bank aangebring, met spelers soos Nolan Pienaar, Bernard van der Linde, Clinton Swart, Henco Beukes, Willie Potgieter en Richard Kriel, wat almal later in die game ’n kans sal kry om ’n impak te maak. Intussen het White se eweknie, Jimmy Stonehouse, besluit om 10 veranderinge aan sy begin-15-tal aan te bring. Agterlangs is Morné Joubert en Tapiwa Mafura die vleuels in die plek van Luther Obi en Etienne Taljaard, wat heeltemal uit die groep weggelaat is. Daar is ’n nuwe middelveldkombinasie, met Sebastian de Klerk en Ali Mgjima wat Alwayno Visagie en Wayne van der Bank vervang. Neil Marais is bo Eddie Fouché op losskakel gekies, met Chriswill September wat die nr. 9-trui sal aantrek. Voorlangs is die nuwe gesigte Francois Kleinhans, Kwanda Dimaza­ en Phumzile Maqondwana. Hulle vervang Willie Engelbrecht, Eward Potgieter en Daniel Maartens. PUMAS: Devon Williams, Morné Joubert, Sebastian de Klerk, Ali Mgjima, Tapiwa Mafura, Neil Marais, Chriswill September, Francois Kleinhans, Kwanda Dimaza, Phumzile Maqondwana, Pieter van Vuuren (k), Brandon Valentine, Ig Prinsloo, AJ le Roux, Morgan Naudé. BANK: HP van Schoor, Dewald Maritz, Ruan Kramer, Michael Benade, Darrien Landsberg, Dian Badenhorst, Eddie Fouché, Erich Cronjé. BULLS: Richard Kriel, Madosh Tambwe, Marnus Potgieter, Marco Jansen van Vuren, Stravino Jacobs, Chris Smith, Embrose Papier, WJ Steenkamp, ??Tim Agaba, Nizaam Carr (k), Janko­ Swanepoel, Jan Uys, Mornay Smith, Joe van Zyl, Gerhard Steenekamp. BANK: Janco Uys, Jan-Hendrik Wessels, Nolan Pienaar, Reinhardt Ludwig, Werner Gouws, Bernard van der Linde, Clinton Swart, Richard Kriel, Henco Beukes, Willie Potgieter, Dawid Kellerman.