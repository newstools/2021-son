'N MAN van Bloemfontein in die Vrystaat is Vrydag in hegtenis geneem nadat hy met 'n sportsak vol Postbank Sassa-kaarte betrap is. Die 34-jarige verdagte van Rocklands in Bloemfontein kon nie verduidelik hoe die kaarte in sy besit gekom het nie. Die voorlopige ondersoek het gevind die kaarte hou verband met 'n sakeroof waar vier verdagtes by 'n poskantoor in Bainsvlei ingebreek en sewe bokse met 14 000 Postbank Sassa-kaarte in gesteel het. Kol. Thandi Mbombo, 'n polisiewoordvoerder, sÃª die man is Vrydagmiddag tydens 'n intelligensiegedrewe operasie op die hoek van Hills- en Henrystraat in Bloemfontein opgemerk. "Toe hy die polisie gewaar, het hy 'n blou sportsak op die grond laat val en weggehardloop, maar is deur polisielede vasgetrek. Die sportsak is deursoek en twee bokse met Postbank Sassa-kaarte is gevind." Die verdagte verskyn binnekort in die hof.