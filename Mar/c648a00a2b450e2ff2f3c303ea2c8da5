GISTERAAND is ons voorgestel aan die 10 super hot enkellopendes wat deelneem aan M-Net se nuwe reality dating show Love Island SA! Die eerste groep van 10 singles het gisteraand hul sexy lywe afgeshow in ’n première-episode van 90 minute. Hulle bly tans in ’n luxury villa vir ’n ses weke lange baecation waar hulle na die liefde van hul lewe soek en aan die einde R1 miljoen kan wen. Om die groot kontantprys te wen, moet hulle saambly, elke week op-couple en ons guns sowel as die guns van hul mede-Islanders wen om te verhoed dat hulle uitgestem word. Dit alles terwyl die skone Leandie du Randt, die aanbieder, hulle deur die liefdestog vat. Hier is die eerste 10 singles: 1. Thimna Shooto (26) – Mosselbaai Sy is intelligent en onafhanklik en sê mans voel gewoonlik geïntimideer deur haar. 2. Summer da Cruz (21) – Johannesburg Sy is ’n professionele danser wat op verskeie cruise liners gewerk het en sodoende die wêreld vol toer. Summer is snaaks en clumsy en soek ’n ou met mooi tande. 3. Jay Freemantle (23) – Johannesburg Dié ambisieuse sosiale media-ster is die stigter en CEO van ’n digi­tale bemarkingsagentskap. 4. Kaige Bertasso (21) – Durban Hy is ’n professionale tennisafrigter wat ’n hot meisie soek wie se grappigheid syne match. Hy meen mense verwar sy selfvertroue met arrogansie. 5. Milly Terblanche (20) – Kaapstad Sy is ’n quirky en outgoing influencer wat beloof om vir ons baie entertainment te bring. 6. Rochelle van Vuuren (23) – Pretoria ’n Fiksheidsfanatikus en digitale skepper wat mense heeltemal te maklik vergewe. 7. Ian de Beer Dié trots Afrikaanse ou is ’n regstudent en ’n bodybuilder. Hy sweer hy het die beste lyf in die villa en ken sy way rondom girls. 8. Erin Japhta (22) – Kaapstad Sy is ’n bemarkingstudent wat in Los Angeles swot. Erin glo vas Love Island sal haar ’n tweede kans op die liefde gee. Romantikus 9. Durang Atembe (22) – Kaapstad Dié hardwerkende personal trainer met die spierwit glimlag sê hy het swagger en selfvertroue wat die meisies vir ’n ses gaan slaan. 10. Asad Boomgaard (24) – Johannesburg Hy soek ’n goeie vrou wat hom grounded sal hou. Hy is ook ’n personal trainer en hopelose romantikus. Dit gaan vir die volgende paar weke elke weeksaand om 20:30 op die kassie wees.