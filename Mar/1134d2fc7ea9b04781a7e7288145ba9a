DIE ANC in die Oos-Kaap het Dinsdag die skorsings van vyf lede van sy provinsiale uitvoerende komitee (PUK) aangekondig. Zandisile Qupe, Sindiswa Gomba, Zukiswa Ncitha, Pumlani Mkolo, Tembalethu Ntuthu en Luleka Simon-Ndzele is weens hangende hofsake teen hulle geskors. Die besluit is die naweek op 'n vergadering van die PUK geneem. Gomba, voormalige LUR van gesondheid en Zukiswa Ncitha, voormalige burgemeester van die Buffalostad-munisipaliteit, is albei betrek by klagte van bedrog en geldwassery wat verband hou met oudpres. Nelson Mandela se begrafnis. Lulama Ngcukayitobi, die party se provinsiale sekretaris, sÃª die skorsings is in lyn met die ANC-grondwet. Luidens die party se grondwet moet 'n partylid, wat aangekla is om in die hof te verskyn, in die beste belang van die organisasie tydelik geskors word. 