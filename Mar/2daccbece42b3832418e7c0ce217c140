STELLENBOSCH FC se onvermoë om ‘n voorpsrong te beskerm het weer by hom kom spook. Steve Barker (coach) se Stellenbosch-span het Vrydag in die Danie Craven-stadion met 1-1 gelykop gespeel teen SuperSport United. Hulle was met min speeltyd oor met 1-0 voor toe SuperSport die gelykmaker aangeteken het. Stanley Dimgba se doel agt minute voor die einde het Stellies die voortou gegee, maar Kudakwasi Mahachi het minute later die gelykmaker aangeteken. Dit was weereens ‘n bitter pil om te sluk vir Stellenbosch se aanslag op ‘n posisie onder die PSL se top-agt-spanne. Intussen het Cape Town City ook ‘n vroeë voorsprong verkwansel toe hy Saterdag met 1-1 gelykop gespeel het teen Golden Arrows in Durban. City se Nigeriese striker Abdul Jeleel Ajagun het die Kapenaar laat voorlop, maar Arrows het deur Velemseni Ndwandwe sake gelykop gemaak. Met tien wedstryde oor is Stellies (22 punte) en City (26) se lot in hul eie hande wat die spanne se aanslag op ‘n top-agt posisie betref. Dit sal beslis ‘n bevrededigende seisoen wees vir albei Kaapse spanne sou hulle wel volgende seisoen in die MTN8-kompetisie speel. 