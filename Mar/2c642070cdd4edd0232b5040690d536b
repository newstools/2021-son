J-ROD se paadjies gaan skei! Die sangeres Jennifer Lopez en haar verloofde, die voormalige  baseball-ster Alex Rodriguez, het glo hul verlowing verbreek nadat hulle vier jaar saam was. Die twee het ook na bewering twee keer hul huwelikseremonie uitgestel weens die Covid-19-pandemie. J.Lo (51) en A-Rod (45) was baie ernstig met mekaar, soveel so dat hulle net laas jaar ‘n huis van R597 miljoen in Miami saam gekoop het. Page Six en TMZ het oor die break-up berig, maar J-Rod het nog geen woord hieroor gerep nie. J.Lo is tans in die Dominikaanse Republiek waar sy aan ‘n movie werk, terwyl A-Rod onlangs ‘n foto van homself in die sosiale media gelaai het waar hy alleen op ‘n boot in Florida is. ‘n Paar weke gelede het stories die rondte gedoen dat A-Rod J.Lo verneuk het met die aktrise Madison LeCroy. 