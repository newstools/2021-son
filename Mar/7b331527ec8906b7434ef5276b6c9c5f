DIE dramareeks Rockville kry ná vyf jaar weer lewe met ’n vyfde seisoen. Philly Kubheka, die hoof van publisiteit by Mzansi Magic, het die nuus aan Channel24 bevestig. Die nuwe seisoen belowe ’n verfrissende, uitgebreide storie met nuwe akteurs wat hulle by sommige van die ou karakters aansluit. Rockville is in 2013 bekendgestel. Dit word deur Connie en Shona Ferguson vervaardig en hulle vertolk ook elk ’n rol. Verlang Die reeks kontrasteer die wêrelde van Johannesburg se glinsterende noordelike voorstede en die Bogatsu-familie met die strate van Soweto, waar die werkersklas Mabaso-gesin woon. Kubheka sê Rockville kry nou weer lewe omdat DStv se intekenaars gewys het hulle verlang na die reeks. Die verfilming van die vyfde seisoen is reeds aan die gang, hoewel sommige kontraktuele ooreenkomste met Rockville nog uitgesorteer moet word. Kykers kan uitsien na nuwe gesigte en ’n nuwe storielyn.