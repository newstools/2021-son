’N TIENERSEUN van Port Elizabeth is Maandag in hegtenis geneem vir die beweerde verkragting van ’n 12-jarige meisie. Die voorval het na bewering by ’n dam in Booysenspark in Bethelsdorp plaasgevind. Kapt. Khaya Tonjeni, polisiewoordvoerder, sê die voorval het op 9 Janaurie gebeur kort nadat die meisie saam met vriende in die dam geswem het. "Toe sy uit die water kom om haar aan te trek, is sy deur twee seuns voorgekeer wat haar in die bosse gedwing en verkrag het,” sê Tonjeni. Die meisie se vriende het haar ouers ingelig waarna 'n saak van verkragting geopen is. Tonjeni sê die ondersoekbeampte in die saak het Maandag inligting opgevolg wat tot die 16-jarige seun se arrestasie gelei het. -News24 