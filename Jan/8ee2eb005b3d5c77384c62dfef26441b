DIE Gautengse LUR vir onderwys, Panyaza Lesufi, sê geen familielede, vriende of nabye politieke kollegas het baatgevind by 'n tender van R431 miljoen om skole in die provinsie te sanitise nie. 'n Verslag van die finansiële- en departementshoof het beweerde wanbesteding blootgelê in die tender waarin sowat 2 207 skole en 38 administratiewe geboue vanaf Junie 2020 gereinig moes word. Daar word beweer die maatskappye wat tenders gekry het, het nie die nodige vaardighede en ervaring nie en is ook nie deel van die skoonmaakbedryf nie. Lesufi het in reaksie hierop gesê hy is nie bewus van die verslag nie en het belowe om op te tree.