SUID-AFRIKA het Woensdagaand 'n rekordgetal van 21 832 nuwe corona-virus gevalle, oor 'n 24-uur tydperk, bevestig. Dr. Zweli Mkhize, minister van gesondheid, sÃª ook in 'n verklaring dat daar ongelukkig in die 24-uur tydperk ook 844 Covid-19 sterftes dit. "Van die 844 was 452 in Oos-Kaap, 149 in die Wes-Kaap, 96 in Gauteng, 65 in KwaZulu-Natal, 46 in die Noord-Wes, 12 in Vrystaat, 11 in Limpopo, 8 in Mpumalanga en 5 in die Noord-Kaap. Dit bring die aantal sterftes tans op 31 368 in totaal." Die land se aantal bevestigde gevalle, sedert die begin van die pandemie, was 1 149 591 teen Donderdagoggend. Gauteng met 310 201 het die meeste gevalle. Die aantal herstel gevalle is tans 929 239. Intussen is daar nog geen nuus oor wat die Covid-19-bevelsraad Woensdag bespreek het nie. Die corona-virus-bevelsraad sou volgende week vergader maar pres. Cyril Ramaphosa het 'n spesiale vergadering van die komitee vir gisteroggend geroep.