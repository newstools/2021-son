ANGIE Motshekga, minister van basiese onderwys, sê leerders
by openbare skole móét op 15 Februarie met hul skooljaar begin, terwyl
privaatskole twee weke vroeër moet begin. News24 berig dat die departement van basiese onderwys gister
’n kennis in die Staatskoerant uitgestuur het. Dít nadat Motshekga op 15
Januarie aangekondig het dat skole twee weke later sal heropen weens die erge
Covid-19-pandemie. “Onafhanklike skole moet die heropeningsdatum twee weke
uitstel vanaf die datum van die minister se uitspraak,” het sy laat hoor. Motshekga voeg by die skole mag beslis nie vroeër oopmaak
nie. Leerkragte mag wel in dié tydperk toegang tot die skoolterrein verkry,
indien nodig, vir voorbereidingsdoeleindes in afwagting tot die heropening van
skole. Openbare skole se skoolbestuurspanne sal reeds Maandag
terugkeer. Onnies sal op 1 Februarie kan terugkeer en leerders op 15 Februarie. -News24