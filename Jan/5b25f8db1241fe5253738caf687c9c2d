DIE polisie in Gauteng het 'n soektog na ’n onbekende verdagtes begin na aanleiding van 'n skietvoorval waarin 'n sewejarige seun in Phiri, Soweto, noodlottig gewond is. Brig. Mathapelo Peters, 'n polisiewoordvoerder, sê daar is berig dat – terwyl die minderjarige slagoffer en drie volwassenes Saterdagoggend 16 Januarie omstreeks 02:30 in 'n shack in Khaphamalistraat geslaap het – 'n aantal onbekende verdagtes die seun doodgeskiet en die drie manlike slagoffers beseer  het. Daar is met hulle na die hospitaal gejaag vir mediese hulp.” eNCA berig ’n vrou beweer sy is ook met 'n geweer geslaan, maar haar seun het verhoed dat sy verder beseer word deurdat hy haar verdedig het. Sake van moord en poging tot moord word ondersoek, maar die motief vir die skietery is nog onbekend. Die polisie doen verder 'n beroep op enige iemand met inligting om dringend met die Moroka-polisiekantoor  in verbinding te tree of Crime Stop te bel.