MLULEKI George, wat as ’n verenigende figuur in sport beskou is, is Woensdag oorlede. Danny Jordaan, SAFA-president, het Woensdagoggend aan News24 gesê: “Ek het so pas die nuus gekry. Ek is geskok.” Jordaan het gesê hy en George het mekaar vir ’n "baie, baie lank tyd" geken en het hom geprys dat hy ’n vereniger in sport was. Hy was ook ’n adjunkminister van verdediging. George is in Oos-Londen dood ná hy Covid-19 opgedoen het. Sy dood volg op dié van Atletiek Suid-Afrika se Leonard Chuene en Ryder Mofokeng, voormalige kaptein van Kaizer Chiefs. - News24