WYNUITVOERE van verlede jaar het ondanks 'n vyf week lange drankverbod met 7,7% gestyg. Amper 320 miljoen liter wyn ter waarde van R9,1 miljard is verlede jaar uitgevoer. Dié goeie syfers is weens 'n goeie oesjaar en wingerde wat van die droogte tussen 2015 en 2018 herstel het. Maryna Calow van Wines of South Africa sê die Verenigde Koninkryk (28%), Nederland (19%), Amerika (12%) en Swede (17%) het ook goeie waardegroei getoon. Die aankoop van wyn in grootmaat het ook met 5% tot R1,9 miljard gestyg. - EWN 