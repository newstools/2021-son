’N ONSIMPATIEKE José Mou­rinho het sy span, Tottenham Hotspur, erg gekritiseer oor hy nie sy Premierliga-stryd teen Fulham kon wen nie. Spurs het Woensdag tuis met 1-1 gelykop gespeel teen die Cottagers. Harry Kane, Spurs se betroubare kaptein, het sy span se neus in die eerste helfte voor gekry. Sy partner in crime, Son Heung-min, kon egter nie ná die rustyd die wedstryd buite Fulham se bereik plaas nie. Spurs is gestraf toe Ivan Cavaleiro ’n punt vir die teenstanders aangeteken het. Mourinho het gesê: “In die eerste helfte het hul goalie, Alphonse Areola, onmoont­like keerwerk gedoen. In die tweede helfte ook. “Ons moes dié game gekill het, maar ons het nie. Jy moet ook ’n clean sheet behou en nie foute begaan nie. “Hul doel was afwendbaar. Ons het dit oor onsself gebring. Ek is ontevrede met die span se werk vandag. “Ons kry swak uitslae. Ons kon ... ons móés dit vermy het.” – AFP