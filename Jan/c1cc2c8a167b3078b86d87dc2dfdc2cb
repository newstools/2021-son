CHELSEA-sokkerklub het Frank Lampard ná 18 maande as manager afgedank. Lampard se vyf nederlae in agt ligawedstryde het Chelsea se eienaar, Roman Abramovich, genoop om die klub-legende in die pad te steek. Daar is tans gemengde gevoelens onder die Blues se faithful oor Lampard te trekpas. Die optimiste glo die klub moet volhard met Lampard wat die klub se kultuur baie goed ken – nes Manchester United tans doen met ’n voormalige speler in Ole Gunnar Solskjær. Verdeeldheid Die ongeduldiges is van mening dat die 42-jarige Lampard nie ervare genoeg is nie en dat hy nie die span vorentoe kan neem nie. Ten spyte van die verdeeldheid sit Chelsea tans sonder ’n coach. Name soos Max Allegri, Thomas Tuchel en Brendan Rodgers word genoem om Lampard op te volg. Lampard se voormalige spanmaat John Terry se naam is ook na verneem word in die hoed. Terry is tans Dean Smith se assistent by Aston Villa. Hy sal heelwaarskynlik die  laaste opsie wees, aangesien hy ook maar bittermin ervaring op senior-vlak­ het. Abramovich het in ’n verklaring gesê dit was vir hom ’n baie moeilike besluit om te neem. Omstandighede “Hy is ’n man van integriteit en het ’n baie hoë werketiek,” het Abramovich gesê. Hy het bygevoeg: “Maar onder die omstandighede is dit die beste om Frank te vervang.”