RASTA Rasivhenge en Marius van der Westhuizen is aangewys as die skeidsregters wat die Curriebeker-halfeindstryde sal hanteer. In Saterdag se eerste halfeindstryd tussen die Bulls en Lions op Loftus Versfeld sal Rasivhenge die man in die middel wees, met AJ Jacobs en Griffin Colby wat hom as assistentskeidsregters sal bystaan. Optree Marius Jonker is aangewys as die TV-skeidsregter vir hierdie kragmeting in Pretoria wat 14:00 sal afskop. In die Kaap sal Van der Westhuizen deur die assistentskeidsregters Cwengile Jadezweni en Aimee Barrett-Theron bygestaan word vir die kragmeting tussen die Westelike Provinsie en die Sharks. Die wedstryd skop 16:30 in die Nuweland-stadion af. Stuart Berry sal as TV-skeidsregter daarvoor optree.