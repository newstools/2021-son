DAMES, dis amptelik – die wêreld se sexyste ou is gevat. Jip, Michael B. Jordan en Lori Harvey (23) het gister hul verhouding op Instagram official gemaak. Ek het julle mos onlangs vertel die Creed-akteur is al twee keer saam met Steve Harvey se aangenome ­dogter gesien waar hulle saam uit ’n privaat jet klim. Die pragtige model het nogal ’n groot voorliefde vir celebrity-mans. Sy het al die rapper Future ge­date en daar is sprake dat sy die music mogul Sean “Diddy” Combs én sy seun Justin Combs gedate het. Sy is ook al saam met Lewis Hamilton en die sanger Trey Songz gesien. Michael het sy verhouding met die mooie Lori op Instagram bevestig deur loved-up foto’s van hulle twee te post. Erken Hoewel die akteur hul verhouding bekend gemaak het, was hy in die verlede baie privaat oor sy liefdeslewe. Dít terwyl Lori se liefdeslewe nogal baie in die spotlight is. Jissie, julle, ek moet erken die twee maak rêrig ’n baie mooi couple.