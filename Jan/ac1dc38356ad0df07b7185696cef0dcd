’N VERDAGTE (36) is einde verlede week danksy ’n wenk in Ravensmead gearresteer. Lede van die polisie het inligting opgevolg oor ’n vuurwapen by ’n adres in die gemeenskap. Kapt. FC van Wyk, ’n polisiewoordvoerder, sê hulle het die betrokke plek deursoek en ’n pistool en vier patrone in ’n brandkluis ontdek. Die polisie het die verdagte aangekla vir die besit van ’n ongelisensieerde vuurwapen. Die polisie in Ravensmead ondersoek die klag. Die verdagte sal eersdaags in die Bellville-landdroshof verskyn. Hulle het te hore gekom van drugs by ’n huis in Sibe­rianstraat in Rocklands. Die betrokke plek is toe deursoek. Altesaam 10 parcels dagga, 38 stoppe, 44 daggasigarette en 888 bankies dagga is gevind. Die polisielede het ’n 25-jarige man gearresteer. Hy sal teregstaan op ’n klag van die handel in drugs. Die verdagte in die saak sal binnekort in die Mitchells Plain-hof verskyn.