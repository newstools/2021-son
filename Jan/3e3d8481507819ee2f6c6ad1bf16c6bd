ONDANKS haar pleidooi om hulp is 'n blinde pensionaris Woensdag by die Sassa-kantoor in Uitenhage in die Oos-Kaap, in die reën, weggewys. Thozama Bitterhout moes daar wegloop sonder 'n antwoord oor waarom haar ouderdomstoelaag nie hierdie maand betaal is nie. News24 berig dat die 62-jarige vroeër 'n ongeskiktheidstoelaag ontvang het, maar dit het twee jaar gelede gestop. Bitterhout, vergesel van 'n familielid Nomzi Gaba, verduidelik toe sy by die kantoor aankom was die hekke gesluit. Sy noem 'n veiligheidswag het aan hulle genoem dat slegs 50 mense word per dag toegelaat. "Ek het aan die security gevra om die bestuurder te roep, maar hy het geweier. "Hy het liewer my ID-boekie ingevat en toe teruggekom en gesê ek sal eers volgende maand my pension kry." Die bejaarde vertel 'n taxi na en vanaf die Sassa-kantore is R24 per persoon en sy moes R50 leem om saam met Gaba te reis. Gaba voeg by: "Ons was moeg en honger en die tou was lank." Intussen sê Luzuko Qina, 'n woordvoerder vir Sassa in die Oos-Kaap aan News24 dat die toename in Covid gevalle en skuif na vlak-3 lockdown 'n impak het op die dienste wat reeds belas is. Volgens Qina is Bitterhout se voorval betreurenswaardig. Hy verduidelik: "Die kwessie het ontstaan toe Bitterhout in Desember aansoek gedoen het vir 'n hulp-toelaag, wat goedgekeur is. "Wanneer enige veranderinge in 'n bankrekening aangebring word, soos bykomende toelaes, moet die rekening eers deur die banke bevestig word. Dit het tot gevolg dat daar 'n betalingsagterstand in Januarie is, wat dan oorgedra word na Februarie." Qina noem ook dat daar het intussen sowat 11 000 tydelike ongeskiktheidstoelae in die Oos-Kaap verval.