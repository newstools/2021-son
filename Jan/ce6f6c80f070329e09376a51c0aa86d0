SKOLE gaan in alle waarskynlykheid eers oor 'n maand heropen. Talle rolspelers in die onderwyssektor het die week met die departement van basiese onderwys vergader. News24 berig dat volgens Lebogang Montjane, hoofbestuurder van die onafhanklike skole-vereniging van Suider-Afrika, het hulle tydens hul meeting met Mweli Mathanzima, die direkteur-generaal van die departement van onderwys, 'n aanduiding gekry dat die regering oorweeg die uitstel van die heropening van skole. Netwerk24 berig ook dat die regering met onderwysunies vergader het en 15 Februarie as datum oorweeg word vir die heropening van skole. Volgens berigte het die departement van basiese onderwys Donderdagmiddag met die corona-virus-bevelsraad vergader om 'n besluit te neem. Volgens die skoolkalender moet skole op 25 Januarie vir onderwysers en 27 Januarie vir leerders heropen. Intussen het die minister van basiese onderwys, Angie Motshekga, 'n perskonferensie vir Vrydagoggend 09:00 geskeduleer wat sal handel rondom die heropening van skole.