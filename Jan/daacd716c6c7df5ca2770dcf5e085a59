TWEE mense is in die Oos-Kaap vir die besit van dwelms gearresteer. Die arrestasies volg nadat die polisie 'n wenk ontvang het van twee huise waar dwelms onwettig verkoop word. Volgens kapt. Bradley Rawlinson, 'n polisiewoordvoerder, is die 31-jarige en 29-jarige in Somerset-Oos gearresteer. Die polisie het by die huise aangekom met lasbriewe om die wonings te deursoek. Rawlinson noem dat daar op 132 mandrax-pille met 'n straatwaarde van R7 000 beslaggelÃª is. Die twee verdagtes sal binnekort, op aanklagte van dwelmbesit, in die hof verskyn. - News24