KNYSNA. – ’n Man van Nekkies is gehospitaliseer nadat sy girlfriend hom na bewering gesteek het ná ’n stryery oor hul kinders se Sassa-kaarte. Die 39-jarige pa van twee moes inderhaas hospitaal toe gaan nadat sy 35-jarige meisie hom na bewering met ’n gebreekte bierglas gesteek het. Hy het wonde aan die kop en mond opgedoen nadat sy kinders se ma hom na bewering aan die kraag gegryp en toe gesteek het. Die paartjie woon agter in ’n jaart in ’n wendy saam met hul seun (8) en dogter (5). Bure sê die twee het gestry oor wie die kinders se Sassa-kaarte moet hou. Die pa het glo die ma daarvan beskuldig dat sy vir haar pruike en klere gekoop het met die geld wat vir die kinders se behoeftes bedoel was. Beheer ’n Familielid van die man sê die paartjie se probleme het begin nadat die man sy job as timmerman verloor het. “Hy het sy werk weens Covid-19 verloor en gekla dat sy werk­lose meisie haarself met die kinders se geld spoil. “Hy wil beheer oor die kaarte hê sodat hy vir die kinders goed kan koop,” sê die familielid. Die couple se buurvrou vertel hulle het nog nooit vantevore baklei nie. “Ek dink die stekery was weens frustrasie van nie ’n werk hê nie en sukkel om te cope,” meen die buurvrou. Die Knysna-polisie het slag­offers van gesinsgeweld aangemoedig om ’n klag by hulle aanhangig te maak.