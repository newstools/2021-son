JOHANNESBURG. – Die Suid-Afrikaanse Nasionale Christelike Forum (SANCF) het die regering daarvan beskuldig dat hy nie konsekwent is met die implementering van die lockdown-regulasies nie. Die forum het 'n aansoek by die hooggeregshof in Johannesburg ingedien om die vlak 3-regulasies om te keer wat kerke verbied om dienste te hou. Volgens SANCF is dié regulasies irrasioneel, aangesien sakeondernemings wat dikwels groot skares klante lok, kan funksioneer, terwyl daar teen plekke van aanbidding gediskrimineer word. Die lockdown-maatreëls het plekke van aanbidding gedwing om te sluit en gemeentes weg te wys terwyl die Covid-19-gevalle in die land aanhou styg. Biskop Marothi Mashashane, president van die liggaam, sê: "Die teenstrydigheid van die regering  is dat byeenkomste vir dobbelary, wat in 'n casino is, vir vermaak soos in 'n filmteater en vir gyms nie verbode is nie. Die regering het gefaal om konsekwent te wees in sy regulasies. ” Mashashane sê wat die regering misgekyk het, is dat die regulasies 'n negatiewe impak het op die oorlewing van mans en vroue in die bediening het. "Ons regering dink nie eens daaraan om hierdie predikante of geestelike leiers iets te gee nie." Volgens die huidige lockdown regulasies word alle sosiale, politieke en geestelike byeenkomste verbied, met die uitsondering van begrafnisse. - EWN 