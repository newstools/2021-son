KLEINSKAALSE begrafnisondernemers in Oudtshoorn en George­ sê as die gerugte waar is dat Eskom ’n stage 8 by die load shedding-skedule wil voeg, gaan dit die einde van hul besighede beteken. Undertakers is bekommerd oor die impak wat ’n langdurige kragonderbreking op hul onderneming kan hê – veral in die uitdagende tye van die Covid-19-pandemie. Hulle sê die uitmerge­lende hittegolwe wat so sino­niem is met die Klein-Karoo, vereis dat hul bergingsvrieskaste te alle tye moet werk. Tiya Prins van die Interfaith Burial Society in Bridge­ton naby Oudtshoorn sê net die gedagte dat daar ’n fase 8 van beurtkrag kan wees, worry haar. Prins sê: “Stage 8 sal die einde van baie klein besighede beteken. Stand “Onthou, ons is ’n baie klein burial-groep wat families dien wat nie die premies van meer gevestigde undertakers kan bekostig nie. “Ons kan ook nie generators bekostig nie, want dit kos ’n klomp geld om in stand te hou.” Nog ’n begrafnisonder­nemer, Gert Pienaar, sê die huidige vlakke van load shedding is reeds besig om hom onder te kry. “Dit is ’n uitdaging wanneer familielede die liggaam van ’n geliefde moet kom was wanneer die krag af is,” sê Pienaar. “Ons bedryf het te alle tye elektrisiteit nodig, want die daaglikse hittegolwe in ons area is iets waarmee nie gespeel kan word nie. “Die regering sal moet intree. “Dit moet – in die belang van die gemeenskappe wat ons dien – tot elke prys stage 8 verhoed,” voeg Pienaar by.