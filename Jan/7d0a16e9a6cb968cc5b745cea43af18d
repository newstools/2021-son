NICK Kyrgios het nie Australië se span vir volgende maand se ATP Cup gehaal nie. Die rede waarom hy die spantoernooi misloop is sy besluit om hom vir amper ’n jaar uit alle beroepstennis te hou weens sy vrese vir Covid-19. Kyrgios het ook ver geval op die ATP se wêreldranglys. Hy is nou 46ste in die wêreld. Lei Die 25-jarige tennisspeler se laaste mededingende tenniswedstryd was in Februarie verlede jaar. Die Australiese span wat aan die ATP Cup gaan deelneem, bestaan uit Alex de Minaur (kaptein) en John Millman. Hulle sal die Aussies in die enkelspelwedstryde verteenwoordig. In die dubbelspelwedstryde sal John Peers en Luke Saville die Aussies se aanslag lei. Die ATP Cup skop op 1 Februarie af, met die eindstryd wat op 15de beslis word. – Reuters