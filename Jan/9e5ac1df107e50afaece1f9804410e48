HEIDELBERG. – Die dorp en distrik is reeds swaar getref, maar steeds wil die doods­engel maar net nie wyk nie. Patrick Pretorius (69), ’n bekende boukontrakteur, het ook vroeg Oujaarsoggend sy stryd teen Covid-19 verloor. Hy het gesterf presies ’n week ná sy suster se dogter Glenda. Afsterwe Hier in die doodsnikke van 2020 het skoknuus ook weer die Michaels-familie getref toe Hermanus Michaels se vrou, Louise (63), ook knap voor die aanbreek van die nuwe jaar haar stryd verloor het. Son het Disndag berig oor Hermanus se afsterwe. Joan is net twee dae ná hom dood. Maandagoggend het nog slegte nuus die gemeenskap van Slangrivier getref, veral die plaaslike laerskool. Maryl Jeftha (55), die adjunkhoof, het haar stryd verloor. Haar ma, Muriel, het gister beswyk. Toe tref die noodlot gister weer die Noudt- en Pretorius-families met die heengaan van Joan Noudt (66). Sy was die ma van Glenda Pretorius en suster van Patrick. Noudt is twee dae (21 Desember) voor haar dogter in die hospitaal opgeneem. 