DIE Stellenbosch-munisipaliteit het Donderdag bekend gemaak hy is vasberade om die eerste munisipaliteit sonder beurtkrag te wees. Dit volg nadat die Wet op Elektrisiteitsregulering in Oktober 2020 die deur vir munisipaliteite oopgemaak het om te begin ondersoek instel na hoe hulle hul eie elektrisiteit kan opwek en krag kan koop by onafhanklike kragprodusente (IPP). Gesie van Deventer, die burgemeester, het gister­oggend in ’n verklaring gesê: “Ons is trots daarop om in dié verband die eerste uit die wegspringblokke te wees.” ’n Versoek om te begin met ’n ondersoek na die gebruik en opwekking van alternatiewe elektrisiteitsvoorsiening is dus Dinsdag deur die raad van Stellenbosch aanvaar. Van Deventer sê hoewel daar nog ’n lang pad in die stryd teen beurtkrag voorlê, is dié besluit die begin van ’n reis vir die Stellenbosch-munisipaliteit wat op die lang termyn op energie-onafhanklikheid en volhoubaarheid kan uitloop. Die gesamentlike ondersoek sal fokus op verskillende potensiële bronne van energieproduksie, insluitend son­panele op die dak, metaanontginning wat die publiek in staat kan stel om elektrisiteit op te wek en dit aan die munisipaliteit te verkoop, elektrisiteit direk vanaf geregistreerde IPP’s te koop en die moontlike verkoop van elektrisiteit aan gewillige kopers van buite die munisipale gebied. Van Deventer sê hulle sal meer inligting verskaf sodra die ondersoek se bevindings voor die raad gelê is. Intussen verwelkom Anton Bredell, LUR van plaaslike regering, omgewing­sake enke enke en ontwikkelings­beplanning, en David May­nier, Wes-Kaapse LUR van finansies en ekonomiese geleenthede, dié besluit. Skep Maynier sê: “Ek sien uit na ons volgehoue pogings om alles in ons vermoë te doen om ander munisipaliteite te ondersteun om aan die groeiende sektor van groen energie deel te neem sodat ons saam ’n meer energiebestande toekoms in die Wes-Kaap kan skep.