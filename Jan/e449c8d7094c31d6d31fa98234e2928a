DIT was nie love at first vir ons Springbok-kaptein en sy vroutjie nie. Rachel Kolisi het in ’n Instagram post erken sy het Siya eers net as ’n tjommie gesien. Sy het aan haar followers gesê sy het tyd om die waar en onwaar game op Instagram te speel siende dat sy op daai tydstip beurtkrag gehad het. ’n Instagram-gebruiker het haar gevra of sy geweet het Siya is die man van haar drome toe sy hom vir die eerste keer gesien het. Ongemaklik Mama Kolisi antwoord toe met: “Onwaar. Ek het hom maande in die friend zone gehad. “Dit het baie ongemaklik geraak toe hy vir my sê hy hou van my.” Die mammie van twee het ook erken dat sy nie nog ’n baba wil hê nie. “Ek het ’n dokumentêr gekyk oor hoe die wêreld probeer om die mens te red. Dit was vir my moeilik om twee babas op my eie te hanteer, want Siya toer baie. “Ek dink nie ek het dit in my om dit weer te doen nie.”