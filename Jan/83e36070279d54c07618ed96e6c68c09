HAWIES Fourie, hoofafrigter van die Cheetahs, het ses veranderinge aan sy span gemaak vir die Curriebeker-wedstryd teen Griekwas in Kimberley. Fourie het drie veranderinge aan die voorspelers aangebring, van wie twee in die voorry. Marnus van der Merwe neem op haker by die beseerde Wilmar Arnoldi oor en Conraad van Vuuren (stut) skuif op van die plaasvervangerbank in die plek van Khutha Mchunu, wat as impakspeler aangewend word. Die ander verandering voorlangs is in die lostrio. George Cronjé, ’n ster vir die SA Skolespan in 2019, vervang Oupa Mohojé, wat met ’n rugbesering uitgesluit is. Agter kry Duncan Saal ’n kans op regtervleuel met Rhyno Smith wat bank toe skuif. Tian Meyer neem by Ruben de Haas op skrumskakel oor. CHEETAHS:  Clayton Blommetjies, Duncan Saal, Dries Swanepoel, Frans Steyn, Rosko Specman, Reinhardt Fortuin, Tian Meyer, Jeandré Rudolph, George Cronjé, Andisa Ntsila, Reniel Hugo, Carl Wegner (kaptein), Conraad van Vuuren, Marnus van der Merwe, Boan Venter. BANK: Louis van der Westhuizen, Cameron Dawson, Khutha Mchunu, Victor Sekekete, Chris Massyn, Ruben de Haas, Howard Mnisi, Rhyno Smith.