CONOR McGregor kan nou maar vergeet van ’n groot boksgeveg teen Manny Pacquiao. Die Ier het dié naweek in ’n UFC-geveg sy naam behoorlik gat gemaak toe Dustin Poirier hom katswink geslaan het. McGregor het planne gehad om vir groot geld ($250 miljoen) ’n tweede keer in sy loopbaan in die bokskryt te klim. Sy eerste groot boksgeveg was teen Floyd Mayweather, wat die Ier ook behoorlik opgedons het. Plakkaat En nadat Poirier ook die vloer met McGregor gevee het, is dit eerder waarskynlik dat Pacquiao later in die jaar teen Ryan García gaan vuisslaan. García het ook reeds ’n plakkaat op Instagram ge­laai waarmee hy die fight teen Pacquiao promote. Pacquiao het Poirier op Twitter gelukgewens met sy uitklopoorwinning oor McGregor. Die Filippyn het gesê: “Dit is die mooi ding van gevegsport – jy weet nooit wat om te verwag nie.”