HOE moet jy jouself afsonder as jy Covid-19 het, maar daar is net communal toilette in jou buurt? Dít is die vraag waarmee inwoners van informele nedersettings in die Suid-Kaap worstel. Inwoners van die Barce­lona-plakkerskamp naby Mosselbaai en die Kanaalweg-plakkerskamp buite Oudtshoorn sê die gebrek aan basiese dienste maak die lewe in dié tyd van Covid baie moeilik vir hulle. Hulle sê dit is uiters moeilik om in afsondering te wees en dan van hierdie gemeenskaplike toilet- en watergeriewe gebruik te maak. Liezel Duncan (51), wat in Barcelona woon, was 14 dae onder kwarantyn nadat ’n kollega van haar verlede maand positief getoets is vir Covid-19. Duncan woon alleen in ’n eenvertrek-shack en sê haar grootste worry in haar tyd van afsondering was die toilet wat sy met vyf ander huisgesinne moes deel. Hy sê: “Die dra van ’n masker en ontsmet van hande is nie genoeg as jy nie kontak met ander lede van die publiek kan vermy nie. Tuis “Dit was ’n baie uitdagende situasie vir my, want ek moes uit my plek stap om ’n toilet en water te deel met ander lede van die gemeenskap. “Kwarantyn beteken om tuis te bly en kontak met ander te vermy. Maar ek kon nie, want ek moet dan ’n toilet met soveel ander mense deel.” Leonard Barnard (58) van Mosselbaai sê hy het dieselfde probleme in sy afsondering ondervind. “Ons deel toilet- en watergeriewe met andere en daar is geen manier hoe jy kontak met dié mense kan vermy nie. “Om die virus te beveg en te bekamp is ons almal se verantwoordelikheid, maar dis steeds ’n uitdaging as jy in ’n communal environment bly,” sê Barnard. Gemaan Hy sê dis uiters moeilik om ander te vermy aangesien almal se huise so naby aan mekaar is. Die Bitou-munisipaliteit het inwoners gemaan om by Covid-19-regulasies te hou deur fisieke kontak te vermy, maskers te dra en gereeld hul hande te sanitise.