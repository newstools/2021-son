DIT gons op sosiale media oor Whatsapp se jongste reëls. Die nuwe Whatsapp-voorwaardes ontlok kritiek aangesien gebruikers buite Europa want die wie dit nie voor 8 Februarie aanvaar nie sal nie meer van die chat-diens kan gebruik maak nie. Met die kritiek click talle nou op Telegram en Signal. Whatsapp, wie deur Facebook besit word, het Dinsdag gebruikers probeer gerusstel dat hul privaatheid steeds gerespekteer sal word. Adam Mosseri, hoofbestuurder van Facebook, het op Twitter gedeel: "Daar is baie verkeerde inligting oor die nuwe voorwaardes. "Die voorwaardes beïnvloed op geen manier die privaatheid van jou boodskappe nie." Intussen het Whatsapp in 'n blog verduidelik dat nie hulle of Facebook gebruikers se private boodskappe kan sien of oproepe hoor nie. "Ons hou nie rekord van wie almal boodskappe stuur of bel nie." Verder word genoem: "Besighede word die opsie gebied om veilige hosting-dienste vanaf Facebook te gebruik, om Whatsapp met hul customers te bestuur. "Of jy nou telefonies, per e-pos of Whatsapp met 'n besigheid kommunikeer, die besigheid kan sien wat jy sê en daardie inligting gebruik vir hulle bemarkingsdoeleindes. Dit kan advertensies op Facebook insluit." Terwyl Whatsapp met meer as twee miljard gebruikers spog is Telegram nou ook in die miljoene. JacarandaFM berig dat Telegram-stigter, Pavel Durov, Dinsdag genoem het hulle het in die eerste week van Januarie meer as 500 miljoen aktiewe gebruikers gehad. Met sowat 25 miljoen nuwe gebruikers in 'n 72uur tydperk. Durov noem: "Mense wil nie meer hul privaatheid vir 'n gratis diens verruil nie. Telegram is in lande soos Iran 'n gewilde sosiale media-platform.