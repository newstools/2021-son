DIE rapper en producer Dr. Dre is oukei nadat hy Dinsdag weens ’n brein-aneurisme in die hoësorgeenheid beland het. Die 55-jarige rap-legende het sy fans en vriende op Instagram laat weet hy doen goed. Dis nadat die rappers 50 Cent en Ice Cube gevra het dat almal aan Dr. Dre moet dink en vir hom bid. “Ek doen wonderlik goed en ek kry uitstekende sorg van my mediese span. “Ek sal binnekort uit die hospitaal en by die huis wees. ’n Spesiale shout-out aan die mediese span by Cedars.” Intussen het Dr. Dre se vervreemde vrou, Nicole Young­, laat hoor die music mogul het meer as genoeg geld om ’n egskeidingskikking met haar aan te gaan. Ek lees op Page Six hy hou vol hy het nie genoeg geld om haar posh lifestyle te finansier nie. Volgens Nicole se lawyers staan haar man se geldsake sommer heel sterk op ’n allemintige R3,9 miljard.