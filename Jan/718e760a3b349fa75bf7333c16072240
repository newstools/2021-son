’N TIENERSEUN (13) van Prince Albert is van moord aangekla ná die dood van ’n 27-jarige vrou. Veronica Baartman is die dag ná Kersfees doodgelem. Volgens sers. Nico April, polisiewoordvoerder, is ’n klag dié dag in Aalwynstraat opgevolg. Daar is ’n vrou dood aangetref. “Navrae is gedoen en ’n jeugdige is gearresteer nadat getuienis bekom is dat hy die slagoffer met ’n mes gesteek het,” lees die mediaverklaring. Vrygelaat Volgens getuies het Baartman en die seun met mekaar baklei. Maatskaplike dienste het die seun geassesseer en in sy ma se sorg vrygelaat. Hy het op 28 Desember vir die eerste keer op aanklag van moord in die kinderhof in Prince Albert verskyn. Die saak is vir ’n maatskaplike verslag tot 2 Maart uitgestel. Volgens April toon ’n lykskouing wat op 28 Desember gehou is dat die vrou aan ’n steekwond in haar long gesterf het.