GEORGINIO Wijnaldum glo sy Liverpool-span sal twee keer harder moet werk om die shackles voor die doelhok te breek. Die liga-kampioen kon nog net sukses behaal in een van sy vorige vier Premierliga-wedstryde sedert hy Crystal Palace met 7-0 ’n loesing gegee het. Ironies genoeg spog die Reds met die beste doele­rekord – 37 doele in 18 wedstryde. “Ons moet die vertroue en geloof behou dat ons dinge kan verander,” het die Nederlander gesê. “Dis regtig eienaardig vir ons om in dié posisie te wees, maar dis nou maar sokker. “Ons sal ’n manier moet vind om die shackles te breek. “Ons sal twee keer harder moet werk as in die ver­lede. Dis oor spanne ook verbeter en hulle bestudeer jou noukeurig. “Hulle probeer alles om dit vir ons moeilik te maak om te score. Dit sal ook in ons guns tel om meer kanse te skep. “Met die gehalte wat ons in die span het, sal dit net ’n kwessie van tyd wees voordat ons dinge regstel. “Ek dink nóg ’n aspek is dat mense gewoond is dat ons baie doele aanteken en die verwagting is altyd daar dat ons gereeld en baie doele aanteken. “Maar ons speel in die Premierliga, waar dinge baie moeilik en onvoorspelbaar is. “Die spanne word ook net elke seisoen beter.” Die weglating van Wijnaldum, wat tot dusver in ál die wedstryde gespeel het, kom net voor Liverpool se Premierliga-stryd op Anfield teen die hardnekkig Burnley United. Liverpool het juis ’n appeltjie te skil met Burnley omdat hy ál span is wat laas seisoen punte van Liverpool kon vat in sy Anfield-vesting. “Jy hoef net in die verlede te kyk om te besef hulle skep baie probleme vir ons. Dit gaan nog ’n uitdaging wees,” het Wijnaldum bygevoeg. – AP