DIE polisie in die Strand ondersoek ’n moordsaak nadat ’n onbekende jong man Dinsdagoggend in Petuniastraat, Broadlands Park, vermoor is. Hy is die derde een wat vanjaar in dié omgewing so gewelddadig sterf. Niemand is nog in verband met die voorval aangekeer nie. Verskeie stemboodskappe in die sosiale media plaas die voorval omstreeks 02:00, toe ’n vrou verskeie skote buite haar huis gehoor het. Bloed Die vrou wou nie haar huis verlaat het nie omdat sy bang was. Sy het na bewering dadelik die polisie gebel, maar daar was glo nie antwoord by die polisiestasie nie. Toe dit lig word, het sy dit buite gewaag en die man in ’n plas bloed gevind. Son verneem die skiet­slagoffer is dalk van Macassar. Die polisie versoek enige een wat hulle met hul ondersoek kan help, om die betrokke ondersoekbeampte, kapt. Lionel Farmer, te bel by 082 444 0369.