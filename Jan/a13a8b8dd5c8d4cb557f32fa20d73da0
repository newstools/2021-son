DIE Wes-Kaapse polisie het ‘n 72-aktiveringsplan begin om die moordenaars van ses mans van Khayelitsha vas te trek. Die ses mans is Saterdagaand voor 20:00 in ‘n shack in die PJS-informele nedersetting doodgeskiet, sê brig. Novela Potelwa, ‘n polisiewoordvoerder. “’n Voorlopige ondersoek dui daarop dat die mans, tussen die ouderdomme van 29 en 36, by ‘n vriend gekuier het. Drie gewapende mans het in die shack gekom en begin skiet. Vyf mans is op die toneel dood. ‘n Sesde een is na die hospitaal geneem waar hy later dood is. Die mans is almal van Khayelitsha.” Potelwa sê die polisie het ‘n manhunt begin en alle eenhede is geaktiveer om die drie mans te vang. “Enige een met inligting kan die polisie by 08600 10111 bel of die polisie se app, MySAPS, gebruik. Alle inligting word vertroulik hanteer.” 