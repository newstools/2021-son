VANDAG is die laaste dag dat jy aanlyn kan kyk na die briljante en uitgesproke choreograaf Alfonzo Freemantle se teaterstuk, Moffies in die Wêreld. Die Kaapse beroepsdanser, wat al die wêreld platgetoer het, verduidelik hy wil met dié teaterstuk bewusmaking skep rondom hoe homoseksuele mans in die wêreld behandel word. In die teaterstuk word ook hulde gebring aan die Kaapse danser Kirvan Fortuin. Fortuin is middel verlede jaar vermoor. Moffies in die Wêreld is ’n besonder roerende stuk wat passievolle danspassies bevat. Freemantle is dankbaar vir die hulp wat die Wes-Kaapse minister van kultuursake en sport aan die teaterstuk verleen het. “Ek is so trots en opgewonde om julle almal uit te nooi om die show te kyk waarin ons minister Anroux Marais en haar span geglo het. Inspireer “Ek is innig dankbaar vir die geleentheid en dat hulle my vertrou en in my werk glo. “Ek is weer hoop gegee om die lig te sien en ander jong mense hier in ons Suid-Afrikaanse gemeenskappe te inspireer,” sê Freemantle. Jy kan steeds jou kaartjie aanskaf om die talentvolle danser te ondersteun. Dit kos R80 elk en is by Ticketpro te koop.