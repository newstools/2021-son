JENNIFER Lopez en Lady Gaga het seker gemaak die nuwe Amerikaanse president se inhuldiging ruk! Die crowd het dit amper verloor toe Jenny onverwags uitbars met haar hit “Let’s Get Loud”. Dit is nou nadat sy die veel rustiger “This Land is Your Land” en “America the Beautiful” gesing het. Mense was verras toe J.Lo begin om die hit song te sing, want dis mos ’n baie belangrike inhuldiging, nie ’n dans-jol nie. Krag Die upbeat song van die Latyns-Amerikaanse sangeres het ’n boodskap wat by die geleentheid pas. Die song, wat in 1999 uitgereik is, vra dat ons in die oomblik moet lewe en gemaklik moet wees in ons eie vel. Hoewel sy net die eerste reël van die song gesing het, het dit steeds krag gedra. J.Lo het self soos ’n wafferse first lady gelyk in ’n elegante wit langbroek en hemp wat tot by die nek vasgeknoop was. Sy het ’n lang baadjie bo-oor die wit uitrusting aangehad. Lady Gaga het op haar beurt ’n pragtige weergawe van die Amerikaanse volkslied gesing. Sy het natuurlik die koppe laat draai in ’n baie dramatiese swart rok met ’n massiewe rooierige skirt. Sy het bietjie anders gelyk, dog baie elegant. 