BRENDAN Rodgers, Leicester City se manager, meen sy span se veggees en hardnekkigheid om uitslae uit te kerf, is “van onskatbare waarde”. Rodgers se lofsange volg nadat die Foxes die in-form Southampton Saterdag in die King Power Stadium met 2-0 gekelder het. James Maddison en Harvey Barnes­ het sukses behaal in die onderskeie helftes vir die tuisspan om die druk op die Premierliga-voorlopers te behou. Rodgers sê hy was bekommerd oor sy span se passiewe en stadige begin in die wedstryd. “Ek weet jy kan nie elke wedstryd aantreklike sokker opdis nie, maar ons het social distancing selfs op die speelveld getoon,” sê Rodgers sarkasties. “Die spelers was ’n bietjie baie passief en het gehuiwer om druk op Southampton te plaas. “Dit het ons ’n tydjie geneem om aan die gang te kom. “Ek moet ook die spelers loof vir hul toegewydheid en vasbe­radenheid. “Hulle het geveg vir alles en nie teruggestaan nie – en dis priceless.” – AP