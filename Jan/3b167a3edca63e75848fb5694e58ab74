DIE polisie in die Vrystaat het Vrydag 'n 23-jarige man gearresteer vir die vervoer van alkohol ingevolge Covid-19-maatreëls in die aangepaste vlak 3 van lockdown. Volgens brig. Motantsi Makhele het polisielede van Phuthaditjhaba inligting ontvang van ‘n persoon wat alkohol in ‘n voertuig van ‘n begrafnisondernemer vervoer. Hy sê die voertuig is in Harrismith opgemerk waar dit deursoek is. Die cops het alkohol ter waarde van R5 000 gekonfiskeer. Die verdagte is gearresteer en sal binnekort in die Harrismith-landdroshof verskyn. - AlgoaFM 