WAT Swallows met sy bal­besit gaan maak, gaan vandag deurslaggewend wees. Só vertel Brandon Truter, die Birds se coach. Truter en sy high-flying span pak Cape Town City 17:00 in die Dobsonville-stadion. City en Swallows – albei onoorwonne in hul vorige vyf wedstryde – hervat hul onderskeie ligaveldtogte vandag ná die feestyd-onderbreking. Truter spin die laaste tyd behoorlik sy magic met Swallows wat indrukwekkend vertoon en verras het in sy debuutseisoen in die PSL. Swallows van Soweto is binne trefafstand van die kampioen en voorloper, Mamelodi Sundowns (21 punte), wat een stryd meer gespeel het. Die Kaapse coach is deeglik bewus dis byna onmoontlik om ’n gedugte teenstander soos Swallows te keer om die meeste balbesit te wen. Swallows, wat reeds groot visse in die PSL soos Kaizer Chiefs in die verleentheid gestel het deur hul eie game plan teen hulle te gebruik, word nie sommer geïntimideer of van stryk gebring nie. Truter verander ook nie juis sy taktiek nie. Hy gee nie ’n flenter om hoeveel balbesit die teenstanders wen nie. Die belangrike ding vir hom is dat sy manne nie mag toelaat dat hul teenstanders naby genoeg kom om te probeer doele aanteken nie. “Kyk, jy weet wat om van City te verwag. Hulle is ’n ball playing side,” het Truter gesê. Aanwinste “Net so hou ons ook daarvan om goeie en aantreklike sokker te speel, maar jy moet strategies werk. “Ons sal dinge eers moet tight hou agter en die balans moet vind tussen ons aanval en verdediging.” Intussen hou City se eienaar, John Comitis, sy kaarte naby aan sy bors oor sy span se nuwe aanwinste vir die transfer window wat reeds volgende­ ­maand sluit. Comitis het ontken dat sy klub voelers uitsteek na Maritzburg United se Bongoku­hle Hlongwane en Justin Shonga van Tshakhuma Tsha Madzivhandila. “Daar is geen waarheid hierin nie. Ons wag weer tot die transfer window oop is,” het die City-eienaar beslis gesê. Die Citizens het reeds die voormalige Bafana Bafana-kaptein Aaron Mokoena as hul assistentafrigter aangestel. Dit volg nadat Vasili Manousakis weer Benni McCarthy by AmaZulu gejoin het as sy tweede in bevel.