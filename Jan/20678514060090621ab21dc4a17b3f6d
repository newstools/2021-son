SOWAT 70 mense is beseer toe 'n trok Woensdagoggend op die R44 naby Klapmuts in die Wes-Kaap omgeslaan het. Die voorval het omstreeks 07:20 plaasgevind en met nooddienste se aankoms op die toneel was werkers, wie agterop die trok gesit het, oral oor die toneel. Russel Meiring, 'n woordvoerder vir ER24, sê tydens mediese ondersoeke is bevind dat ongeveer 70 mense geringe tot ligte beserings opgedoen het. "Gelukkig is daar geen ernstige beserings of sterftes nie." Die pasiënte is almal vir hul beserings op die toneel behandel, voor hulle na naby geleë hospitale geneem is vir verdere behandeling. Besonderhede oor die voorval is nog onbekend en word ondersoek.