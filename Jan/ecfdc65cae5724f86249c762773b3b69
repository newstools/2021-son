PLETTENBERGBAAI. – Dit was sambok op die menu vir ’n tienerseun wat gewaag het om tuisgemaakte bier te suip. Die 19-jarige ou het ’n loesing by sy ouerhuis in die buurt KwaNokuthula gekry nadat hy lekker ge­tjwalla was van pynappelbier. Mzoxolo Welela se uncle het hom 10 houe met ’n sambok gegee nadat hy 2l van die backyard-konkoksie gedrink het. Verdien Die gesin sê Mzoxolo het hul huisreëls verbreek deur tuisgemaakte bier te drink. Die youngster se oom Mthetheleli Welela (57) sê Mzoxolo het elke liewe hou verdien. Die oom vertel: “Dit is ’n reël in ons huis dat niemand in ons huis home­made bier sal drink nie. “Daar is ’n verbod op drankverkope en my worry is dat mense hulle nie hieraan steur nie deur hierdie konkoksies te drink.” Bang ’n Inwoner (52) wat anoniem wou bly, vertel die brouers van konkoksies gooi allerhande gevaarlike bestanddele in hul brousels. “Ek is bang, want mense gooi spirits en ander skadelike elemente in sodat mense ’n vinniger kick kan kry,” sê die inwoner. Die Plettenbergbaai-polisie sê intussen die brou en verkoop van onwettige bier is verbode onder die aangepaste vlak 3-regulasies van die nasionale lockdown.