AMPER 200 keer. Dis die aantal hofuitstellings van twee van die Kaap se grusaamste moorde. Die uitstellings veroorsaak nie net hartseer vir die families van die slagoffers nie, dit maak ook elke keer ou wonde oop om die verdagtes te sien. Cytheria Rex en Gafsa Roberts se stories is grillerig soortgelyk wanneer dit by die hofsake kom. Rex se bebloede, halfnaakte lyk is op 22 Februarie 2009 in ’n wheelie bin in ’n parkie in 4de Laan, Eikendal, Kraaifontein, gevind. Uitgehaal Rex het 39 mes- en moontlik skroewedraaier-steke in die borskas, rug, kop en arms opgedoen. Haar hart, longe, lewer en niere is ook deurboor. Virgil Sass, Rhonwen Rhodes, Imeraan Hendricks, Warren Robertson, Oswill Grootboom, Keenan Lewis en Lee Cloete was almal onder 20 jaar oud toe die grumoord op Rex gepleeg is. Sedert hul eerste hofverskyning is die saak byna 90 keer uitgestel en Robertson is in ’n vermeende gang-bakleiery uitgehaal. Ses jaar nadat Rex se lyk gevind en die hofsaak reeds meer as 40 keer uitgestel is, is Roberts se erg ontbinde lyk in ’n wheelie bin voor haar huis in Winterhoekstraat, Tafelsig gevind. Roberts se eie seun, Shakoor Roberts, is vir die beweerde satanistiese ritueel gearresteer. Hy het al oor die 100 keer in die Mitchells Plain-landdroshof verskyn. Shakoor sou weer gister – vir die eerste keer vanjaar – in die hof verskyn. Die hofsaak is egter weer weens ’n Covid-19-geval uitgestel. Gafsa se dogter, Ru­shaana Adams, vertel gister aan Son hoe haar ma se dood steeds baie swaar vir die familie is omdat daar ná byna ses jaar steeds nie justice vir haar ma is nie. “My kinders begin nou om vrae te vra,” het sy laat hoor. “Ons wil net justice hê, maar nou moet ons langer wag. En vir hoeveel langer? wil ek weet.” Terwyl Shakoor se hofsaak in die Plain net nie wil klaarkry nie, speel dieselfde scenario hom in die Bellville-landdroshof af. Die hoofrede is omdat die beskuldigdes in albei sake elke keer eenvoudig hul lawyer­ ver­ander. Eric Ntabazalila, woordvoerder van die nasionale vervolgingsgesag, het bevestig Shakoor se saak is weens ’n Covid-geval uitgestel. Die saak kom nou eers weer op 3 Februarie voor.