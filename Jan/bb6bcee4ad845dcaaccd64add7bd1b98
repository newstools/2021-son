ANDY Farrell, afrigter van Ierland se rugbyspan, het twee nuwelinge in sy groep van 36 spelers vir vanjaar se Sesnasies-reeks gekies. Johnny Sexton sal as kaptein ’n Ierse span aanvoer wat laas jaar wisselvallige vertonings gelewer het. Die Iere het in vanjaar se Sesnasies net twee tuiswedstryde, wat albei in die Aviva-stadion (Dublin) gespeel gaan word. Die Sesnasies skop op 6 Februarie af, met die Iere wat in die eerste ronde teen Wallis in Cardiff se Millennium-stadion te staan kom. In die tweede ronde pak Ierland vir Frankryk tuis. Farrell se span kom ook in die laaste naweek van die kompetisie in ’n tuiswedstryd teen Engeland te staan. Munster se Craig Casey en Tom O’Toole van Ulster is die twee nuwelinge in Ierland se groep. Ierland se groep: AGTERSPELERS – Bundee Aki (Connacht), Billy Burns (Ulster), Ross Byrne (Leinster), Craig Casey (Munster) Andrew Conway (Munster), Shane Daly (Munster), Keith Earls (Munster), Chris Farrell (Munster), Jamison Gibson Park (Leinster), Robbie Henshaw (Leinster), Hugo Keenan (Leinster), Jordan Larmour (Leinster), James Lowe (Leinster), Stuart McCloskey (Ulster), Conor Murray (Munster), Garry Ringrose (Leinster), Jonathan Sexton (Leinster, (k). VOORSPELERS – Tadhg Beirne (Munster), Will Connors (Leinster), Caelan Doris (Leinster), Ultan Dillane (Connacht), Tadhg Furlong (Leinster), Cian Healy (Leinster), Dave Heffernan (Connacht), Iain Henderson (Ulster), Rob Herring (Ulster), Ronan Kelleher (Leinster), Dave Kilcoyne (Munster), Peter O’Mahony (Munster), Tom O’Toole (Ulster), Andrew Porter (Leinster), Quinn Roux (Connacht), Rhys Ruddock (Leinster), James Ryan (Leinster), CJ Stander (Munster), Josh van der Flier (Leinster).