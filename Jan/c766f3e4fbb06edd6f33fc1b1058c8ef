CHELSEA het nie een of twee kandidate geïdentifiseer om Frank Lampard op te volg as manager nie, maar vyf! Die name van Thomas Tuchel, Massimiliano Allegri, Brendan Rodgers, Julian Nagelsmann en Ralph Hasenhüttl is in die hoed om die Chelsea-legende te vervang. Vanweë Lampard se status by die klub gaan sy baas, die Blues-eienaar, Roman Abramovich, hom egter genade toon deur meer tyd te gee in die warm stoel. Wat in Lampard se guns tel, is die feit dat hulle in ’n lopie van 17 wedstryde onoorwonne was, asook die feit dat die Blues met redelike gemak tot die Champions League se ronde van die laaste 16 spanne deurgedring het. Hulle pak Atlético Madrid wanneer die kompetisie hervat word. Abramovich het egter ’n reputasie om managers te fire ongeag die sukses wat hulle na die klub gebring het. Chelsea se bekendmaking van moontlike opvolgers behoort genoeg aanduiding te wees van die benarde posisie waarin Lampard hom bevind.  – AFP