SUID-AFRIKA se gesondheidstelsel het nie die kapasiteit om mense van buurlande vir Covid-19 te behandel nie. Sò sê dr. Aaron Motsoaledi, die minister van binnelandse sake. Sy woorde kom terwyl talle hospitale in die land sukkel met die tweede vlaag van Covid-19-infeksies, wat hoofsaaklik deur 'n tweede variant gedryf word. EWN berig dat volgens die minister mag slegs diegene wie kan bewys dat hulle nie Covid-19 het nie die land se grense oorsteek. Motsoaledi sê diegene met geen Covid-sertifikaat word 'n herhaalde antigeentoets by die grens gegee. Indien dit positief is word hulle teruggestuur. "Dit is omdat ons hospitale reeds vol is en ons alreeds nie die druk kan hanteer nie. Ons kan nie nog mense in Suid-Afrika vat, wie mediese hulp nodig het nie." Die minister voeg by sodra die departement van gesondheid die groenlig gee, dat die druk op hospitale verlig, sal dit hersien word. Intussen sê Motsoaledi  daar is 'n plan om beheer by die landsgrense uit te oefen, veral by Beitbridge. "Meer as 500 Zimbabwiërs sonder die nodige dokumente, wie die land probeer in kom, word daagliks gearresteer. "Daar is fases vir die plan en as ons dit nie gehad het nie, sou ons nie al hierdie mense kon vang nie." - EWN