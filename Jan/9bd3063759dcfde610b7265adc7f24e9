"AS EK dit nie uit dié plek maak nie, weet ek is lief vir julle." Dit was Anishca Morris (24) van Ocean View se laaste voice note aan haar mamma, Deidre Morris. Dié jong mamma van twee het vanoggend haar stryd teen Covid-19 verloor. Anishca het die boodskap gestuur voor sy sowat drie weke gelede in 'n geïnduseerde koma geplaas is om te keer dat haar organe suurstof verloor. Son het voorheen berig dat 'n swanger Anishca op 12 Desember hospitaal toe is na sy gesukkel het om asem te haal.  Die volgende dag is haar haar tweede kind, Azariah, met 'n noodkeiser gebore. Die kind is in haar ouma se sorg geplaas. Anishca het nog nooit die kans gehad om haar baba vas te hou nie. 