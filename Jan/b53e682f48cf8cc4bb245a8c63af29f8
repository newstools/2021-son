HY MOET die res van sy lewe agter tralies sit. Dis wat 'n ma vir haar dogter se beweerde verkragter soek. Die 76-jarige man het blykbaar sy posisie as die familie se sangoma gebruik om toegang tot die 16-jarige te kry en haar twee na bewering twee keer verkrag. Die ma, wie nie geidentifiseer mag word nie om haar dogter se identiteit te beskerm, vertel hoe die man vir drie jaar in hul huis gewoon het terwyl hy opleiding ontvang het om sangoma te word. SABCnuus berig dat sy vertel hy het toegang tot die tiener bekom deur te noem hy moet reinigingseremonies op die tiener uitvoer. Sy voeg by: "In 'n private gesprek met my dogter het sy oopgemaak en my vertel die man verkrag haar." Die ma wie nou pleit vir geregtigheid sê sy wil die man net agter tralies sien. Intussen sê die National Unitary Professional Association vir Afrika se tradisionele gesondheidspraktisyns dat beweringe van verkragting teen enige tradisionele geneesher trek 'n donkerwolk oor die werk wat hul doen. Benny Collins, sekretaris van die vereniging in die Noord-Kaap, sê: "As die hof ons roep kan ons saam met die familie staan en die hof sê dat die ou man tronk toe moet gaan." Hy voeg by: "Dit sal ook 'n les vir die volgende persoon wees wie met sulke gedagtes sit." Intussen het die man verlede week in die Warrenton-landdroshof verskyn, waar sy borgtog aansoek tot 9 Februarie uitgestel is. - SABCnuus