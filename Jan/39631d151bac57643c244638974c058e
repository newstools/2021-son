PASSASIERS moes Maandag na hul suurstofmaskers gryp toe 'n vlug van die Mango-lugdiens Maandag druk in die kajuit verloor het. Die vliegtuig was van Johannesburg op pad na Durban. In â€™n video wat op Twitter gedeel is, sit 'n man met sy suurstofmasker op terwyl 'n jong kind in die agtergrond na sy ma roep. Sergio dos Santos, woordvoerder van die lugdiens, het die voorval Dinsdagoggend aan News24 bevestig. Die vliegtuig het nogtans veilig geland en is later ondersoek. - News24  