ONDERWYSRERSUNIES het miskien die uitstel van die heropening van skole verwelkom, maar hulle beskuldig die departement van basiese onderwys daarvan dat hy nie juis ag slaan op die lewens van opvoeders nie. Hulle sê hoewel 'n ooreenkoms bereik is om die terugkeer van leerlinge uit te stel, is hulle nooit geraadpleeg oor die vroeë terugkeer van skoolbestuurspanne en onderwysers nie. Vroeër Vrydag het die departement aangekondig privaat en openbare skole sal weens die oplewing in Covid-19-infeksies twee weke later heropen as wat oorspronklik beplan is. Onderwysersvakbonde het gemengde gevoelens uitgespreek oor die aankondiging van die departement oor die heropening van skole en sê hulle vind sommige van die nuwe riglyne verwarrend. Sadtu se Xolani Fakude het die departement daarvan beskuldig dat hy net leerders prioritiseer en vergeet van die lewens van opvoeders, van wie baie al die virus opgedoen het. "Ons het slegs ingestem tot die vertraging met twee weke vir leerders om na skole terug te keer. Na ons mening wys dié net weereens die departement slaan nie juis ag op die lewens van die werkers nie." Naptosa se Basil Manual stem saam: “Dit wys algehele minagting vir die lewens van onderwysers.” Volgens die vakbonde sou dit ideaal gewees het as onderwysers 'n week voor die heropening van skole, wat vir 15 Februarie beplan word, terugkeer skool toe. - EWN