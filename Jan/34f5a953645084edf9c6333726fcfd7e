DIE Covid-19-pandemie kan daartoe lei dat die Australiese Formule Een- Grand Prix vir ’n tweede jaar in ’n ry uitgestel word. Die eerste wedren op die jaarlikse F1-kalender het nie laas jaar plaasgevind nie en kan dié jaar ook eers later aangebied word. Reguit Dit is veronderstel om op 21 Maart op Albert Park in Melbourne plaas te vind. Volgens ’n F1-woordvoerder sien almal daarna uit om in Maart met die nuwe seisoen te begin. Hy kon egter nie reguit sê met watter wedren die seisoen gaan begin nie. Die Bahreinse Grand Prix is byvoorbeeld ook vir Maart geskeduleer. “Ons het in 2020 gewys ons kan op ’n veilige wyse na wedrenne terugkeer en ’n seisoen aanbied wat baie mense gedink het nie moontlik sou wees nie,” het die woordvoerder gesê. “Ons het ons kalender vir 2021 bekend gemaak en ons sien uit daarna om in Maart met die seisoen te begin. Organiseerders vir die Australiese Grand Prix in Melbourne was nie dadelik beskikbaar vir kommentaar nie, maar luidens verskeie berigte is daar ’n sterk moontlikheid dat dié wedren nie gaan plaasvind nie en moontlik eers later in die jaar aangebied sal kan word. – Reuters