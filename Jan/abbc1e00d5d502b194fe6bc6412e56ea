FAROUK Abrahams reken dis pynlik om te sien hoe die geliefde Cape Town Spurs brand vernietig word. Die Kaapse sokkerlegende se wortels is diep geanker by dié Kaapse klub. Die voormalige ghoen van goal­ies het natuurlik self ook bygedra tot die klub se sukses en legacy. Veral die era van die 1970’s en ’80’s word as die regte soul van Spurs beskou. Abrahams en talle Kaapse sokkerlegendes stoom oor die nuwe eienaars van Spurs, die Efstathiou-broers. Volgens hulle kan die nuwe base meer doen om Spurs se brand behoue te laat bly. As die Spurs-hiërargie nie die badge verander het nie, kon hulle dalk die bynaam Urban Warriors oorgeneem het. Dit was si­noniem met Ajax Cape Town, maar is nou defunct. Dan het hulle ook die bal mis geskop deur coaches aan te stel wat geen geskiedenis met die Spurs brand het nie. Spurs se faithful, wat groot verwagtinge gekoester het en opwonde was oor die klub se herlewing, is nou verlore, want die klub het nie meer ’n ware identiteit nie, oftewel nie een waarmee hulle kan assosieer nie. Abrahams, wat van 1976-’81 ’n volle 180 wedstryde vir Spurs gespeel het (in 1979 was hy by Cape Town City), meen Spurs se hiërargie het nie daarin geslaag om die essensie van die Spurs brand vas te vang nie. “Dít is waarom die Spurs brand  suffer,” sê Abrahams. “Jy moet onthou: ’n Brand soos Spurs het ’n soul,” sê Abrahams. “Die brand kan nie revive of genurture word nie. “Dit het mos met die mense in die community ’n connection gehad. “Elke supporter het sy eie hero gehad en het vir daai speler kom support en cheer. “Ek is nie ’n City fan nie, maar ek glo hulle moes presies dieselfde patroon as City gevolg het toe dié sy brand teruggebring het. “Dís hoe jy die verlede met die toekoms reconcile. “City het sy legends gehad. In Spurs se defence: Hulle het dit ook gedoen en dit was baie nice. “Maar dit gaan oor hoe hulle met die marketing te werk gegaan het. Hulle het ook nie van die legends in aktiewe rolle by die klub betrek nie.” Boonop sukkel Spurs sedert die begin van die Eerste Liga-seisoen behoorlik op die speelveld. Spurs het onlangs sy coach­, Vladislav Heric, ge­fire. Die span is nou onder die leiding van die assistent-afrigter, Ian Taylor. Spurs het laas week hul eerste sege vermag. Nie net dit nie; dit was nogal teen een van die aanspraakmakers én buite die Kaap. Dit wys mos die talent is steeds daar. Volgens Abrahams is sake op die speelveld nie juis ’n groot kwelpunt nie. “Dit kan oornag gefix word. ’n Paar seges hier en daar en die vertroue is terug. “Die soul van die klub moet reg en tevrede wees.”