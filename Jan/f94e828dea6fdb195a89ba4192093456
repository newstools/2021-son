JULLE weet mos Beyoncé het nie baie tyd vir ander celebs nie, maar die superster het nogal baie tyd vir onse stunning Nandi Madida. Queen B is so beïndruk met die Suid-Afrikaanse aktrise se toneelspel in Black is King, sy het vir haar ’n geskenk gestuur. Nandi het die kaartjie van Beyoncé af op haar Instagram afgeshow. Nandi het Queen B en ander kollegas ook bedank vir die geleentheid om deel te wees van die legendariese projek Black is King. “Baie dankie aan Beyoncé en die Parkwood-span vir die pragtige geskenk. Ek is humbled en ewig dankbaar om deel te kon wees van so ’n wonderlike projek en om met sulke inspirerende mense te kon saamwerk. Baie dankie.” Kind van Afrika, gaan uit en wys die res van die wêreld wat in ons steek.