OP TWITTER het 'n xenofobiese hashtag getrend nog voordat die ANC se nuwe parlementslid, van Chinese-herkoms, aangekondig is. Die nuwe LP, wie wyle Jackson Mthembu vervang, is een van vier nuwe ANC parlementslede wie Woensdag hul eed afgelê het. Dr. Xiaomei Havard is in Henan in China gebore en met 'n Suid-Afrikaner getroud. Sy het na die land gekom om hier te studeer en is later burgerskap toegestaan. Havard is ere-president van die Afrika-federasie van Chinese vroue in handel en nywerheid en mede-president van die Suid-Afrikaanse-Chinese vroue-sake-raad. Op Twitter het hashtags #NoChineseInSAPaliarment en SArejectsXiamoeiHavard omtrent vir reaksie gesorg. Nomfanelo Kota, woordvoerder vir die ANC-koukus, sê in reaksie: "Die party bly 'n nie-rassige, nie-seksistiese organisasie en dit gaan nie verander oor daar geraas is nie." News24 berig dat Kota ook uitwys dat Havard was op die ANC se kandidatelys vir die 2019-verkiesing en is dus deur nie net die ANC nie maar ook die onafhanklike verkiesingskommissie se keuringsproses. Kota voeg by: "Die reaksie is niks anders as rassisme. "Die Grondwet praat van eenheid in diversiteit."