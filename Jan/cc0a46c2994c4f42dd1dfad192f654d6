DIE Stad Kaapstad het ná 60 jaar besluit om ‘n einde te maak aan die mobiele biblioteekdiens. Nagenoeg 3 000 mense het van die diens gebruik gemaak berig, News24. Die diens sal teen einde April 2021 heeltemal uitgefaseer wees. Zahid Badroodien, die Stad se mayco-lid vir gemeenskapsdienste en gesondheid, sê die besluit is geneem as gevolg van onderhoudskwessies. Die diens het basiese toegang tot biblioteek- en fotostaatdienste en programme soos storievertel en oriëntasie aan areas gelewer wat nie permanente biblioteke het nie. Volgens moet mense nou gebruik maak van die plaaslike biblioteke naaste aan hulle. Altesaam 87 van Kaapstad se 102 biblioteke laat mense toe om  deur te loop, boeke af te lewer en uit te neem. Van die biblioteke het ook studie-areas. Badroodien sê verder die diens is  al 113 dae in die 2019/2020 finansiële jaar verminder of as gevolg van busse wat gediens of herstel moes word. Die biblioteekdiens is al sedert Maart 2020 gesluit weens die Covid-29-inperkings. Badroodien moedig mense aan om enige items wat hulle van die mobiele biblioteekdiens geleen het, terug te besorg aan hul naaste biblioteek.