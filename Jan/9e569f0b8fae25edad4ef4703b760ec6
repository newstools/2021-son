CAPE Town City het Sondag in die Kaapstad-stadion van agter teruggekom en hul PSL-wedstryd teen Golden Arrows met 4-2 gewen. City beklee nou die vierde posisie op die punteleer. Die span het by tye goeie, vloeiende sokker gespeel en Jan Olde Riekerink, City se coach, sou Sondagaand ’n salige nagrus geniet het. Thami Mkhize was nie beskikbaar nie. Craig Martin het op right back diens gedoen. Hy het die scoring in die 14de minuut geopen toe hy ’n half volley verby die Arrows-goalie gestuur het. Gelykmaker City het die wedstryd vir groot dele van die eerste helfte beheer, maar die besoekers het stelselmatig hul weg terug in die wedstryd oopgeveg. Velemseni Ndwandwe het die gelykmaker in die 35ste minuut aangeteken. Net ná rustyd het Taariq Fielies in die City box ’n foul begaan. Ná ’n penalty deur Knox Mutizwa was Arrows toe skielik voor. Die Kapenaars het egter nie gaan lê nie. Fielies het binne minute van skurk na held gegaan. Hy het ’n skitterende header van ’n Surprise Ralani corner tot in die agterkant van die net geblast. Dit het die telling weer gelyk gemaak op 2-2. Mduduzi Mdantsane, wat as die speler van die wedstryd aangewys is, het 13 minute ná Fielies se goal ook sy naam op die scoresheet geskryf. Hy het die goalie geround ná ’n through ball deur Thato Mokeke. City het in dié stadium gekook. Fagrie Lackay se goal in die 82ste minuut het die wedstryd buite Arrows se beheer geplaas. Arrows se onoorwonne run in die PSL het sodoende tot ’n einde gekom.