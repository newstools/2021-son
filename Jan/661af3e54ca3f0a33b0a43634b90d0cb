DIE boys vocal group Static Space het geen bekendstelling nodig nie. Die groep is in 2014 gestig en het sy talent intussen al omtrent oral in die wêreld afgeshow. Die manne was al op plekke soos die Kanariese Eilande, die Spaanse eiland Majorka en dan ook die mainland van Spanje. Die groep bestaan uit vier talentvolle manne, Ganief Samuels, Jonathan January, Shavaane Harker en Yusuf Sydow. Hulle het onlangs van Spanje af teruggekeer en hul nuutste sin­gle, “Tonight”, uitgereik. Vervaardig “Die song is omtrent drie jaar terug geskryf, maar ons het dit nooit klaargemaak nie,” vertel Yu­suf namens die groep. “Uiteindelik het ons toe ons in Spanje was aan die song gewerk. “Die music producer Ebrahim Mallum het die song hier in die Kaap vervaardig. “Die song speel tans op Heart 104.9 FM. “Ons wil graag hê dat ons ondersteuners Heart FM moet kontak om daarvoor te stem sodat dit by die top-40 bygevoeg kan word. “Die liedjie is ook aanlyn beskikbaar. “Ons glo mos musiek is die taal van die siel,” vertel Yusuf. Static Space het al op die SABC2-program Beter as die Bure verskyn en ook al opgetree saam met die komediant Riaad Moosa. Een van hul songs is ook al gebruik in die SABC2-dramareeks Melody. Ander singles wat Static Space al uitgereik het, is “Million Miles”, “Sky’s the Limit” en “The Healing”. In 2015 het Static Space die album For Life uitgereik. Hulle genre is meestal pop, R&B en love songs. Static Space se musiek is beskikbaar op SoundCloud, iTunes, Amazon, Spotify, Google Play en Shazam. Die groep kan gevind word op Facebook, Instagram en Twitter. Aanhangers of mense wat nog inligting soek, kan ook die webtuiste staticspace.co.za besoek.