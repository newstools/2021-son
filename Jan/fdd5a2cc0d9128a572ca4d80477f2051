‘n Groot groep brandbestryders van die Stad Kaapstad het Saterdag in die vroeë oggendure ‘n brand by Site C in Khayelitsha geblus. Jermaine Carelse, ‘n woordvoerder van die brandweerdienste, sê tientalle inwoners van die informele nedersetting Taiwan is dakloos gelaat nadat die brand hul wonings vernietig het. Volgens Carelse is daar ten spyte van die sterk wind en erge skade geen sterftes aangemeld nie. “Daar was 13 brandbestrydingsvoertuie en 56 brandbestryders op die toneel. Hoewel die sterk wind ‘n uitdaging was, het die brandbestryders daarin geslaag om die brand in beheer te bring het dit teen 05:25 geblus. "‘n Brandbestryder is net ná 01:00 in die hospitaal opgeneem vir spierspasmas.” - SABCnuus