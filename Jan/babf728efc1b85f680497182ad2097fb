DIE legendariese Amerikaanse aktrise Cicely Tyson (96) is oorlede in dieselfde week wat sy haar nuwe memoir Just As I Am uitgereik het. Dié Tony- en Golden Globe-bekroonde ster se bestuurder het haar dood Donderdagaand (Amerikaanse-tyd) bevestig. Sy het ’n ikoniese loopbaan in die vermaakbedryf gehad met meer as 60 suksesvolle jare in dié bedryf. Ons sal die dinamiese aktrise onthou vir die invloedryke rolle wat sy as sterk swart vrou gespeel het in veral Tyler Perry movies. In 2018 het sy die eerste swart vrou geword wat die honorary Oscar gewen het. Die aktrise het nooit uit die bedryf getree nie en het nog vroeër dié maand ’n onderhoud aan die tydskrif People toegestaan. “Dit is baie opwindend om te weet dat jy hopelik ’n weg baan vir iemand anders om te volg. “Ek het my loopbaan gebruik om kwessies te aan te spreek en elke nou en dan het ek ’n toekenning gekry en dan het ek besef ek het die regte keuses gemaak.” Rus sag, queen.