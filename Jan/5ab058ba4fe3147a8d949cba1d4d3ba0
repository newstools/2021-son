’N MAN van die Oos-Kaap is twee keer lewenslange tronkstraf opgelê vir die verkragting van twee minderjarige meisies. Xola Mayedwa (35) het in Oktober 2018 twee meisies van onderskeidelik nege en 11 jaar oud in Peddie verkrag. Hy het ook 'n 13-jarige meisie aangerand. Brig. Ngangema Xakavu, distrikskommissaris, het Mayedwa se skuldigbevinding Donderdag in die Bhisho-hooggeregshof verwelkom. News24 berig Mayedwa is kort na die voorvalle in hegtenis geneem en het in die Peddie-landdroshof verskyn waar hy borgtog geweier is. Hy is in Oktober 2020 skuldig bevind. -News24 