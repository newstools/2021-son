JUSTIN en Jess se tweede bloedjie is gebore! Die gewilde sanger Justin Timberlake (39) het op The Ellen DeGeneres Show gesê hy en vroulief Jessica Biel (38) se babaseuntjie is in 2020 gebore. Die nuwe baba se naam is Phineas. Ellen het in ’n video call met die voormalige ’N Sync-sanger gesê: “Jy is weer derra. Julle het nog ’n kindjie gehad.” Die trotse pa antwoord toe: “Ja, dankie.” Ellen het vertel dat Justin haar vroeër gesê het hulle wil nog ’n kind hê. Instap Sy was een van die eerste mense, benewens die tweetjies se onmiddellike familie, wat geweet het Jessica is swanger. Ellen en Justin was besig met ’n FaceTime-oproep toe Jessica instap. Toe sê hy vir Ellen: “Hei, wil jy ’n geheim weet?” Toe sit hy sy hand op Jess se maag en sê vir Ellen sy is swanger. En nou, ’n paar maande later, is kleine Phineas gebore en sy ouers is verheug om hom in hul lewe te hê. Justin sê: “Hy is wonderlik en hy is cute. “Niemand in die huis slaap nie. Ons is baie bly en dankbaar.” Die tweetjies, wat in 2012 getrou het, is reeds die ouers van die vyfjarige Silas Randall Timberlake.