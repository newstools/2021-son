COVID-19 kan JP Smith nie onderkry nie. Die burgemeesterskomiteelid vir veiligheid en sekuriteit in die Stad Kaapstad is terug op sy pos en in die veld nadat hy van Covid-19 herstel het. Smith is kort ná Kersfees positief getoets vir die gevreesde virus. Hy het op 27 Desember simptome van naarheid en kouekoors begin ervaar. Smith het Son verlede week van sy ervaring vertel. “Ek het eers gedink dis net sonbrand, maar dit het so erg geword dat ek geweet het iets ergers is fout.” Smith het dadelik in isolasie gegaan nadat hy positief getoets is. Hy sê sy dokter het aan hom bevestig dat hy ná 21 dae van isolasie beslis nie meer aansteeklik is nie. Raad “Ek is ook nou al meer as twee dae simptoomvry. “Ek is terug by die werk. Antibiotika, baie vitamiene, steaming en ’n nebuliser het die ding gedoen.” Met Smith terug by die werk gee hy nou ook raad oor Covid-19. Hy sê verder dat voorkoming beslis beter is as genesing is en maan mense om eerder byeenkomste te vermy. “Sanitise en was jou hande en dra ook jou masker oor die mond én neus.” Smith spreek ook sy dank uit aan almal wat in dié tyd. kontak gemaak het. “Dit help met die herstel as daar cheerleaders vir jou gesondheid is.”