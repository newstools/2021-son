FAWAAZ Basadien, Swallows se nuwe sensasie, beskryf sy loopbaan tot dusver as ’n “roller-coaster”. Die 24-jarige attacking midfielder laat tans in die noorde die tonge behoorlik klap oor Brandon Truter (coach) se Swallows-span, wat dié seisoen sy debuut in die top flight maak. Die voormalige Cape Town City-speler het 6 van Swallows se 13 wedstryde gespeel en hy bring meer as net sy kant. Dit maak hom sekerlik een van Truter se favourites. Maar dinge was nie altyd so rooskleurig vir die boorling van Grassy Park nie. Basadien het ’n voorsmakie van beroepsokker gekry toe hy vir City gespeel het. Ongelukkig is sy kontrak beëindig en Basadien moes skarrel vir ’n klub. “Daar was ’n punt in my loopbaan toe ek in die Tweede Liga moes speel net om speelkans te kry, want ek kon nie ’n span in ’n hoër afdeling vind nie,” sê Basadien. “Maar ek het nooit ophou glo nie en ek het selfs harder gewerk – op my eie ook. “My ouers, familie en vriende was in dié tyd groot steunpilare in my lewe. “Hulle het my positief gehou en my laat verstaan en glo dat my kans wel sal kom. “My pa het baie met my gepraat en alles wat hy my vertel het, het net so afgeloop. “Dis waarom ek elke dag dankie moet sê vir Allah, wat my deurgedra het. Dit was ’n regte roller-coaster, maar ek het nooit moed verloor nie danksy my familie se onselfsugtige support,” voeg by hy. Basadien het sy break gekry toe Truter hom ’n kans gegee het om sy talente vir die span van Soweto af te show. Hy het ’n kontrak vir ses maande by Steenberg United geteken. Nodeloos om te sê, Basadien gaan hierdie geleentheid beslis met albei hande aangryp. “Ek gaan egter nie onnodige druk op myself plaas nie,” sê hy. “Ek moet seker maak dat ek net die basics reg doen en alles sal daarna volg. “Dis ook hoe ek my selfvertroue opgebou het. “Natuurlik het my twee wedstryde by City my vertroud gemaak met die PSL. “Dit het gehelp met my emosies. ’n Mens moet weet wat dit verg om in die PSL te speel.”