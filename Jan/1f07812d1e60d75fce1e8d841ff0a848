DIE Nelson Mandelabaai (NMB) se uitvoerende burgemeester, Nqaba Bhanga, het 'n begroting van R8,2 miljoen afgeteken wat net vir die herstel van slaggate in die Metro geoormerk is.Die munisipaliteit sê inwoners wat al lank daarmee moes deal, sal binnekort op die Metro se paaie kan ry sonder om slaggate te dodge.Dit kom nadat die burgemeester Vrydag by ’n oorsigbesoek aan 'n terrein vir slaggat-herstelwerk in Burmanweg, Deal Party, 'n begroting-oorplasing onderteken het. Die NMB sê hierdie finansiering is bo en behalwe die R12 miljoen wat aanvanklik beskikbaar gestel is vir herstelwerk aan slaggate. "Ons sal die bykomende R8,2 miljoen gebruik om slaggat-herstelwerk oor die volgende twee maande te finansier. Dit sal die Metro van 8 000 tot 10 000 slaggate bevry," het Bhanga gesê. "Ons vergader tans ook met die Metro se finansiële hoofbeampte om 'n verdere R10 miljoen beskikbaar te stel in wat nie ‘n pypdroom-oorlog teen slaggate is nie, maar 'n werklike, tasbare aanslag om vir die veiligheid van ons inwoners te veg." Hy het gesê 'n verdere R30 miljoen, wat begroot is om paaie te resurface, sal ook gebruik word om te help met die herstel van slaggate. Bhanga het gesê die Metro se nuwe Coalition of Good Governance is daartoe verbind om die dienste te lewer wat inwoners so ryklik verdien. - -AlgoaFM