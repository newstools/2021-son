’N SAAK van verberging van geboorte word deur die polisie in KwaZulu-Natal ondersoek nadat ’n aantal fetusse in ’n vullisdrom in die Durbanse middestad gevind is. Die fetusse is na bewering in die swart sak toegedraai en in die vullisdrom naby Albert Park gegooi. Thembeka Mbele, polisiewoordvoerder, sê die registrasie van die motor wat die sak afgelaai het, is die onderwerp van ’n ondersoek. “Die polisie het hul patrolliepligte in die Durbanse middestad uitgevoer toe ’n man op die straat hulle inlig dat hy ’n motor opgemerk het wat ’n sak in die vullisdrom afgelaai het.” “Toe hulle ondersoek instel, vind hulle die sak met ses fetusse en ’n saak van verberging van geboorte is geopen, het Mbele bygevoeg. - SABC