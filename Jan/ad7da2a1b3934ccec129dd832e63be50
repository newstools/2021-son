VIR die eerste keer in die geskiedenis van Afrika se grootste hospitaal was daar geen pasiënte op oujaarsaand in die trauma-afdeling nie. Dit was nie net die geval by Chris Hani Baragwanath-hospitaal nie maar ook by hospitale in die Wes-Kaap. Alan Winde, premier van die Wes-Kaap, sê: "Alhoewel noodsentrums Covid-19 gevalle gehad het was daar 'n aansienlike afname in trauma-noodgevalle. "Baie van ons fasiliteite het 'n baie stil Oujaarsaand, in vergelyking met vorige jare, aangeteken. "Ons is nog besig om al die data te kry, maar voorlopige inligting toon 'n aansienlike afname in trauma gevalle. Dit sluit in motor-ongelukkige en geweldadige trauma gevalle." EWN berig dat Busi Ramafoko, 'n verpleegster by Baragwanath-hospitaal, sê sy het in haar nege jaar in die veld nog nooit 'n lee trauma-eenheid ervaar nie. "Veral nie op oujaarsaand nie. Sy en talle ander verpleegsters bedank die regering vir die besluit om 'n verbod op alkoholverkope te plaas. Ramafoko sê: "Dankie vir die lockdown regulasie, dit het regtig gehelp om die druk op ons te verlig en maak dat ons op die pandemie fokus." Intussen het die minister van polisie, Bheki Cele, ook aan EWN genoem dat wat misdaad betref was dit ook 'n redelike stil oujaarsaand. Wetstoepassingsbeamptes hoop Suid-Afrika sal voortgaan met die goeie gedrag en die desperate noodkrete van gesondheidsorgwerkers, om te help om die druk op hospitale te verlig, gehoorsaam.