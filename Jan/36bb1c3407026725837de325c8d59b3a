DELE van Stellenbosch was Maandagaand sonder elektrisiteit weens ’n ontploffing by ’n substasie. Die areas is in donker gedompel toe ’n brand omstreeks 22:00 by die Devon Valley-substasie ontstaan het. Die brand het na bewering in die Firgrove-transformator plaasgevind. Stellenbosch-munisipaliteit noem egter dat die presiese oorsaak nog vasgestel moet word. Stuart Grobbelaar, kommunikasiebestuurder van die munisipaliteit, sê ál hul brandspanne is na die toneel ontbied. Die brand is binne ongeveer 50 minute geblus. Spoedig “Die kragtoevoer was teen 00:15 in alle gebiede ten volle herstel.” Grobbelaar sê hulle is baie bly dat die brandbestryders die brand spoedig in bedwang kon bring en dat tegnici die kragtoevoer ook vinnig kon herstel.