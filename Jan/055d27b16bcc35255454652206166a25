LESVIN Stoffels is op ’n missie, want dié striker van Steenberg United het onafgehandelde sake­ in die Eerste Liga. Stoffels is een van die liga se voorste strikers, met vyf doele in agt wedstryde vir Nasief Morris (coach) se Steenberg-span. Bolle, soos Stoffels genoem word, het in 2012 die top-striker-toekenning met Nkosinathi Mthi­yane van Thanda Royal Zulu gedeel toe albei 14 doele vir die seisoen aangeteken het. Die 32-rige striker sê hy het ’n gevoel dat hy hierdie seisoen dalk sy vorige rekord kan verbysteek. “Een van my groot doelwitte is om in elke game te score. “In werklikheid is dit nie altyd moontlik nie. As ek ook net kan assist en my span wen, sal ek net so bly wees, maar my fokus is om die top-striker te wees. Ek maak nie ’n geheim daarvan nie.” Stoffels sê ná twee jaar in die noorde was dit onmoontlik om Morris se aanbod van die hand te wys om weer in die Kaap te speel. Stoffels verduidelik: “Om te werk saam met een van Suid-Afrika se suksesvolle exports as speler, was net te goed om van die hand te wys. “Ons het destyds saam vir Milano gespeel en ek ken sy karakter­ en ver­moëns. “Morris is ’n baie goeie mens en hy respekteer sy spelers. “Daar is nie enige favours omdat hy buddies met jou is nie. “Hy verwag jy moet vir hom ’n job op die veld doen. “Ons het ’n baie goeie coaching team en ons gaan push vir minstens ’n plek in die playoffs.”