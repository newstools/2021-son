'N ETHIOPIESE winkeleienaar van Mashaeng in die Vrystaat is Saterdag tydens 'n rooftog in sy spaza-winkel doodgeskiet. Volgens kol. Thandi Mbambo, polisiewoordvoeder, het drie onbekende mans omstreek 20:45 by die winkel ingestorm. Sy sê een van die verdagtes het die winkeleienaar, Temsegel Tadsse Jomole (32), gedreig en in die slaapkamer gedwing waar hy doodgeskiet is. “Hy het toe uitgekom en het na bewering 'n sak gedra wat vermoedelik geld bevat het. “Die ander twee verdagtes het die geld, wat in die toonbank was, gesteel en toe vlug almal en skiet lukraak in die staat af,” sê Mbambo. News24 berig dat een van die verdagtes later dood met skietwonde aan sy rug langs die R26 gevind is. Die omstandighede rondom sy dood is nog onbekend. Die ander twee verdagtes is nog op vrye voet. – News 24