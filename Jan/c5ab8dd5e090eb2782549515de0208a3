DIE polisie het twee verdagtes (21 en 51) toegekap vir poging tot roof en die besit van ongelisensieerde vuurwapens. Kol. Andrè Traut, ’n polisiewoordvoerder, sê dit was te danke aan die vlugtige optrede van die blits­patrollie, wat die beweerde planne vir ’n rooftog van ’n sigaret-afleweringsvoertuig gefnuik het. Opgemerk Dit het Dinsdag op die N7 naby Table View gebeur. Die lede het gereageer op ’n wenk oor ’n beplande rooftog. “Die lede het dadelik die omgewing deursoek wat hulle na die N7 gelei het waar drie verdagte voertuie opgemerk is.” Die voertuie is deursoek en die cops het twee ongelisensieerde vuurwapens gekry. Twee verdagtes (21 en 51) is in hegtenis geneem. Hulle sal eersdaags in die Kaapse landdroshof verskyn.