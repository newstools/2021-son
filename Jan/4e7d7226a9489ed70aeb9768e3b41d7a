DIE backyard dwellers van Lavender Hill soek huise. Hulle is omgekrap nadat law enforcement hul hokkies kom afbreek en hulle met rubberkoeëls geskiet het. Meer as 150 gesinne het laas week op ’n oop stuk veld oorkant die Hoërskool Lavender Hill begin hokkies opslaan. Betaal Volgens ’n inwoner, Howard Soetwater, het law enforcement Saterdag vroegoggend die hokkies kom afbreek. Soetwater sê die inwoners kla dat hulle al jare in ander mense se jaarts moet bly en hulle soek nou hul eie huise. Soetwater sê: “Die back­yard dwellers moet klomp geld betaal om agter in mense se jaarte te bly en het besluit om hokkies op ’n oop veld agter die Hoërskool Lavender Hill op te slaan. “Law enforcement het Saterdagoggend sonder waarskuwing gekom en hul hokkies kom afbreek. Die inwoners het opstandig geraak en is met rubber bullets geskiet. Meer as 15 mense is beseer. “Een van die mense is in ’n ernstige toestand in die hospitaal. Hulle het nie omgegee of dit vroue of kinders is wat hulle raakskiet nie. “Die meeste mense is van agter geskiet, soos hulle weggehardloop het. “Dié mense het hul werk verloor weens Covid-19 en kan nie rent bekostig nie. “Hulle het Donderdag begin hokkies opslaan op die oop veld. Law enforce­ment het hul meubels en boumateriaal op lorries gelaai en weggery.” Nóg ’n omgekrapte inwoner, Shireen Adams (52), sê: “Hulle het my hok afgebreek en ál my meubels en material op ’n trok gelaai. Ek het met my kinders en man wat aan kanker ly by mense in ’n jaart gebly. Ons is al 19 jaar op die behuisingswaglys en wag nóú nog.” Daniël Benjamin (31) vertel: “Hulle het my tussen die bene en twee keer op my boude geskiet. Dit het gerook gegaan en hulle het sonder waarskuwing op die mense begin skiet. Hulle het nie eers geworry oor die kinders nie.” Enrico Marlow (23) sê: “Hulle het voor my ’n outjie agter teen die kop geskiet. Hy het geval en ek het hom opgehelp. Hulle het toe vir my ook op my boude en agterstewe geskiet.” Die inwoners het weer hul hokke opgeslaan en law enforcement het gisteroggend weer die mense se hokke kom afbreek.