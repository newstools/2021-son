DIE Wes-Kaapse minister van vervoer, Fikile Mbalula, is
lelik omgekrap nadat Twitter-varke hom, pres. Cyril Ramaphosa en Bheki Cele die
dood toegewens het. Mbalula het gister gereageer op aanvalle wat hy op Twitter
ontvang het, kort ná die aankondiging van Ramaphosa van Jackson Mthembu se dood
weens Covid-19-komplikasies Donderdagoggend. Mbalula het gesê dis verkeerd dat mense sulke uitlatings
maak en dat dié mense wreed is. Volgens News24 het die lot getwiet die enigste drie mense
wat oorbly, is Mbalula, Ramaphosa en Cele, en dat hulle Mthembu moet volg. “Hulle is wreed, want ons is in ’n hartseer situasie. Om te
wens dat mense vir enige rede doodgaan, is verkeerd,” het Mbalula laat hoor. Hy voeg by dat Covid-19 nie oor die regering gaan nie en dat
die hele nasie deur die Covid-19-penarie in die gesig gestaar word. -News24