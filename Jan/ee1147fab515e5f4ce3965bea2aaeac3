DIE polisie in die Oos-Kaap soek na twee verdagtes nadat ’n 54-jarige man die naweek oor drank geskiet is. Die mans het na bewering Sondagoggend by ’n plek in Ikamvelihle ingebreek. Hulle was glo op soek na drank. Kol. Priscilla Naidu, polisiewoordvoerder, sê ’n verdagte het die klaer probeer skiet toe hy sê hy het nie drank nie. Weggehardloop Die vuurwapen wou nie vuur nie en die verdagtes het toe weggehardloop. Naidu
 sê hulle het later teruggekeer en weer na drank gesoek. “Hulle is weer 
ingelig daar is nie drank op die perseel nie. Dié keer is twee skote 
afgevuur. Een het die klaer in die skouer getref. “Die verdagtes het toe weggehardloop,” sê Naidu. - News24