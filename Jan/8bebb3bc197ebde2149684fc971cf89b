DIE cops het ’n doofstom man van Lavender Hill in ’n polisievên gesmyt omdat hy “nie na hulle wou luister nie”. Die familie van Quinton Miller (55) sê hulle is gereed om die polisie aan te vat omdat die cops hul pa erg mishandel het bloot omdat hulle hom misverstaan het. Miller is Dinsdagmiddag in Shepherd Court voor ’n hele klomp ooggetuies in ’n vangwa geboender nadat die gattas glo gevoel het hy het hulle gedreig en geminag. Laiqah Whittle (31), Miller se dogter wat namens haar pa praat, vertel sy het ’n oproep van haar boyfriend gekry om te sê die cops is besig om haar pa te arresteer. Jongens “Soos ek verstaan, het my pa by die groentetuin gestaan wat ons familie begin het toe die polisie daar opdaag. “Hulle was besig om ’n groep jongens te search toe hulle hul aandag op my pa vestig. “Die neighbour wat langs hom gestaan het, sê my pa het met sy hande uitgewys hoe die polisie oor die groente hardloop en dit plat trap.” Whittle sê dis tóé dat die polisie haar pa en die neighbour nader. “Toe die neighbour die span polisielede vra om nie so wild oor die groente te trap nie, wou my pa weet wat aangaan omdat hy nie kan hoor nie. “Dis toe dat die een my pa geklap het. Volgens die polisieman het hy gevoel dat my pa hom disrespect omdat hy sy hande gebruik het om te praat. “Almal het dit gesien en nader gekom. Toe gryp die ander een my pa en sleep hom na die vên – so erg dat sy masker afgeval het.” Whittle sê die hele gemeenskap het probeer om die polisiemanne te keer omdat hulle van haar pa se gestremdheid weet, maar die cops wou net niks van hulle weet nie. “Toe ek daar kom, het ek ook probeer verduidelik dat my pa nie kan hoor of praat nie. My ma het ook probeer, maar sy is ook doof en stom en hulle het haar aangesê om ‘weg te f*k’. “My dogter (12) het aan die passasierskant van die vên gehang en gehuil, maar die beamptes het net gelag.” Toe Whittle by die polisiestasie opdaag, het die cops daar haar laat weet haar pa het hulle gedreig met hul lewe en vir hulle gesê hy gaan hulle seermaak. “Volgens hulle het hulle ook baie geïntimideer gevoel. “Ek het hulle gevra wat my pa gesê het. “Toe vra ek hulle om ’n saak teen my pa te maak omdat ek mos weet mense wat nie my pa ken nie, sal nie kan uitmaak wat hy sê nie omdat my pa nie eintlik kan praat nie.” Whittle sê nadat die een polisieman met haar gepraat het, het nog een gekom en haar gesê haar pa wou nie luister toe hulle met hom gepraat het nie. Dis eers tóé dat sy die kans kry om te verduidelik haar pa is doof en stom. “Skielik wou hulle nie meer ’n saak teen my pa maak nie, maar hy is kastig gearresteer omdat hy nie ’n masker gedra het nie. “Nou, ons almal weet daai is nie die waarheid nie, want my pa is al geskool om ’n masker te dra omdat hy ook ’n hartprobleem het. Ingevul “Hulle het toe ’n R1 000 fine daarvoor gegee, maar wou ook nie die geld aanvaar wat ek wou betaal omdat ek my pa net daar weg wou kry nie.” Gisteroggend is Whittle weer saam met haar pa en ma na die polisiekantoor om ’n saak teen die cops te maak en te vra hoekom die fine nie reg ingevul is nie. Hulle het haar egter ingelig hulle kan nie die saak open nie en sy moet later terugkom vir bemiddeling. “Dis tóé dat ek besef hulle probeer die ding nou onder die mat invee. “Ons gaan nie ’n sorry aanvaar nie. Ons wil ’n ondersoek hê, want my pa is aangerand, getraumatiseer en voel seergemaak. “Selfs my ma en my boy van sewe jaar is getraumatiseer. Ek soek nie sorries nie.” Sers. Noloyiso Rwexana, ’n polisiewoordvoerder, verduidelik die Steenberg-polisiestasie het geen rekord van die voorval nie. Sy raai die doofstom slag­offer aan om met die betrokke cop shop se skof­bevelvoerder te gaan praat.