Die provinsiale saamgestelde taakmag het nog suksesse behaal om misdaad, onwet­tige vuurwapens en bende­bedrywighede te bekamp. Sondagaand het lede ’n raid in Bloekombos, Kraaifontein, uitgevoer en op ’n verdagte en gun afgekom. Kapt. FC van Wyk, ’n polisiewoordvoerder, sê die 42-jarige verdagte is gearresteer op aanklag van die onwettige besit van die vuurwapen en ammunisie. Snuffelhond Die betrokke vuurwapen sal gestuur word vir ballistiese toetse om vas te stel of dit met ander misdade verbind kan word. Op dieselfde dag het lede van die honde-eenheid gereageer op ’n noodoproep oor ’n diefstal by ’n besigheid in Wood­stock. Lede het hul snuffelhond Chico ingespan om na verdagtes te help soek. Chico het glad nie teleurgestel nie. Twee verdagtes van onderskeidelik 23 en 33 jaar oud is uitgesnuffel. Hulle is in hegtenis geneem en die gesteelde goed is teruggekry.