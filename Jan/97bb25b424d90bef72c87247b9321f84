VERMY dit om in die nag te reis en as jy moet, maak seker jy is goed uitgerus en dat jy gereeld aftrek om te rus. Só maan die Padverkeersbestuurkorporasie mense wat van hul vakansiebestemmings af terug huis toe reis. Die korporasie se vermaning kom ná ‘n noodlottige ongeluk oor die naweek op die N3 tussen Villiers en Warden wat agt lewens geëis het. Simon Zwane, ‘n woordvoerder, sê hulle verwag dat ’n groot getal motoriste van Sondagmiddag af weer na Gauteng sal reis.  “Ons verwag dat die paaie in die provinsie baie besig sal wees tussen 15:00 en 18:00.” 