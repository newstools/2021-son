DIE Wêreldgesondheidsorganisasie (WHO) sê daar is geen bewyse dat die nuwe variant van die corona-virus in Suid-Afrika meer aansteeklik is as die een in Brittanje nie. Maria van Kerkhove, die WHO se tegniese hoof oor Covid-19, sê navorsing word tans gedoen om meer oor die nuwe variante te leer. Die navorsing kyk na onder meer die sirkulasie en oordraagbaarheid. "Maar daar is geen aanduiding dat dit meer of minder oordraagbaar as die variant is wat in die Verenigde Koninkryk geïdentifiseer is nie," sê sy. Vietnam het intussen alle vlugte opgeskort van lande met gevalle van nuwe Covid-19-variante. - Jacaranda FM