MESUT Özil van Arsenal het ’n ooreenkoms van drie en ’n half jaar met die Turkse span Fenerbahçe gesluit. Die Duitser (32) het in 2013 vir £42,4 miljoen (sowat R878 miljoen) van Real Madrid na die Gunners geskuif. By Arsenal het die midfielder in 254 wedstryde in alle kompetisies 44 doele aangeteken en die FA Cup drie keer gewen. Sedert Maart het hy nog nie vir die eerste span gespeel nie. “Dis moeilik om my liefde vir die klub en ondersteuners te beskryf,” sê Özil in ’n ope brief. “Hoe kan ek agt jaar van dankbaarheid in een brief beskryf? Ek sal ’n Gunner bly.”