DIE POLISIE in Limpopo is op die spoor van 'n man wie 'n vrou en 'n tweejarige dood verwurg het. Die twee se liggame is in 'n lodge, langs die R518 tussen Mokopane en Marken, naby Masodi gevind. Na bewering het 'n onbekende grysvoertuig die man en vrou, met 'n tweejarige kind omstreeks 19:00 op 12 Januarie by die hek afgelaai. News24 berig dat die drie blykbaar 'n kamer vir die aand by die lodge gehuur het, sonder om enige persoonlike inligting te gee. Kol. Moatshe Ngoepe, ’n polisiewoordvoerder, noem hulle het net belowe om teen 09:00 die volgende oggend uit te wees. Ngoepe voeg by: "Die ontvangs was die volgende oggend verbaas toe daar geen teken van die drie is nie en het gedog hulle het reeds die plek verlaat. "Op 14 Januarie is die ontvangsdame na die kamer, met die doel om dit skoon te maak." Dit is toe sy die skok-ontdekking maak, waar die vrou in haar twintigs en kleuter dood aangetref is met hul hande agter hul rûe vasgebind. Volgens Ngoepe was die lyke reeds besig om te ontbind. Die motief vir die moord is nog onbekend en gesinsgeweld word nie uitgesluit nie. Intussen is die identiteit van die oorledenes nog onbekend. - News24