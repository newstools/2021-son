DJ BLACK Coffee het ons in die sosiale media ’n smakie van sy nuwe musiek gegee. Die wêreldberoemde DJ het ons net vinnig herinner die wêreldwye uitreiking van sy nuwe album, Subcon­sciously, is minder as ’n maand weg. Die DJ van “Drive” het sy fans intussen getease met ’n clip van die song “Never Gonna Forget”. Dié single word op 15 Januarie op digitale platforms soos Spotify, iTunes en Google Play Music uitgereik. Hopelik gaan 2021 ’n goeie jaar wees vir DJ Black Coffee, wat laas jaar sy toer moes uitstel as gevolg van die corona-virus-pandemie. Hy en sy vrou, Enhle Mbali, se paadjies het ook laas jaar geskei. Maggies, ons kan nie wag vir nuwe musiek van die gewilde DJ nie. 