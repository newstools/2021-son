ZOAR. – Nie eens die kabouters sal dit glo nie. Só voel die familie van wyle Rosalyn Daniels nadat ’n mob haar huis onlangs erg gesmash het en daar nou nog geen skuldiges aangekeer is nie. Die huismense moet nou by familielede woon. Meryl Daniels, haar suster, opvoeder en bekende in GPF-kringe, is sielsongelukkig. Sy sê: “ ’n Klomp mense vanuit die gemeenskap het met klippe en stokke na die huis gegooi. “My suster is dood. Hoekom het hulle die ruite en dak stukkend gegooi? “Alles moet nou vervang word. Die polisie was op die toneel en moes hulle wegjaag toe die oproerige mense die polisie aangeval het.” Volgens Daniels het die polisie haar toe meegedeel teenstrydige verklarings het daartoe gelei dat niemand aangekla is nie. Nou sê die cops die gesin moet maar liewer ’n prokureur kry. Ooggetuies “Hoe kan ek en my niggie, Deidre, se verklarings eenders wees as ons op verskillende tye op die toneel was? “Die speurder het die saak swak ondersoek. “Ek gaan die saak verder vat. Die polisie was dan self ook ooggetuies van die klipgooiery.” “Die saak het teruggekom na die polisiestasie waarna die persoon volledig ingelig is die NVG het besluit om nie vervolging in te stel  nie.” 