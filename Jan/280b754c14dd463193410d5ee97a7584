OUDTSHOORN. – Vandale gaan nou al so erg aan dat selfs nommer twees teen hulle beskerm moet word. Weens vandalisme moet inwoners van die township Bhongolethu nou hul communal toilette sluit. Die toilette, wat met concrete slabs gemaak is, was voorheen maande lank buite werking nadat al die toiletbakke en pype gesteel is. Inwoners vra nou dat die toilette geskuif word omdat rowers hul slagoffers daar inwag. Gatvol Rowers het onlangs binne ’n week vier inwoners oorrompel, hulle na die toilette gesleep en daar van hul selfone en ander besittings verlig. Dit het ook nou ’n gewilde spot vir druggies geword. Daniel Lenties (52) bly enkele meters van die toilette en sê hy is gatvol vir die misdade wat daar plaasvind. Lenties sê: “Mense is nou te bang om naby die toilette te kom uit vrees dat hulle beroof gaan word. “Die skollies drom daar saam en dit maak ’n mens regtig bekommerd.” Liz Bloke vertel haar berk se kontant en selfoon is by daardie einste toilette gesteel. “Daar is niks meer oor in daai toilette nie. Alles is gesteel. “Ek kan nie verstaan hoekom die munisipaliteit nie die struktuur verwyder nie, want daai toilette is useless,” sê Bloke.