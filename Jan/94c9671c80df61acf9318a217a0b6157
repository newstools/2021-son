AGT mense is Dinsdag tussen Lady Grey en Aliwal-Noord in 'n kop-aan-kop botsing dood. Unathi Binqose, woordvoerder vir die departement van vervoer in die Oos-Kaap, sê dit was een van die ergste ongelukke nog. Die bestuurders van albei voertuie is opslag dood. Bingose sê soos met meeste kop-aan-kop botsings, kon die een ook voorkom gewees het. "As daar 'n bietjie meer geduld toegepas was, kon dit vermy gewees het. "Ongelukkig was een van die bestuurders nie in die regte baan nie." - EWN