ROBERTSON. – Die dra van ’n masker is vir baie mense uiters ongemaklik. Mense word nou genoodsaak om die masker oor die mond en neus te dra wanneer hulle in die openbaar verskyn. Tronkstraf of ’n boete kan volg as jy dit nie doen nie. Voor die skielike dood van Daniel Martin, ’n munisipale werker, het hy aan Son gesê hulle as werkers moes aan die begin van die pandemie onder baie moeilike omstandighede werk. Martin was ’n voorganger wat met Soyisile Mokweni, die voormalige munisipale bestuurder, moes fight vir maskers en hand sanitiser. Hy het vroeër aan Son vertel daar was nie genoeg maskers of hand saniter vir die werkers beskikbaar nie. Al het Martin die regulasies gevolg, het hy steeds sy stryd teen die virus ’n paar weke gelede verloor. Son verneem daar is nou genoeg maskers en sanitiser vir elke werker beskikbaar. Bernice Minnaar sê aan Son die dra van ’n masker is absoluut noodsaaklik. Wasgoed “Almal moet hul kant bring om dié virus stop te sit,” sê Minnaar. Volgens haar is daar steeds ongehoorsame mense wat versuim om ’n masker te dra. Cindy Lamberto was in haar yard besig om wasgoed te was. Sy’t nie haar masker gedra nie en verduidelik: “Wanneer ek by die huis is, glo ek dis nie nodig om die masker te dra nie. “Dit is baie ongemaklik en ek haal reeds moeilik asem.” Sy sit haar masker op sodra sy winkel of kliniek toe gaan. Lilian Jaftha sê sy stel sommer ’n goeie voorbeeld: “Ek bedek my hoof en gesig elke dag ordentlik, al is ek heeldag tuis. Ek sluit my hek en laat geen besoekers toe nie.”