KRIEKET Suid-Afrika (KSA) het gister veranderinge aangekondig aan die tye en venues vir die Pakistan-vrouekriekettoer wat vir dié maand geskeduleer is. KSA het saam met die Pakistanse Krieketraad die wedstrydlys en -skedule vir die toer in Suid-Afrika bevestig. Aandklokreël Daar is drie ODI’s, gevolg deur net soveel T20- internasionale wedstryde vanaf 20 Januarie. Durban bied nou ál ses wedstryde van die twee witbalreekse vir beperkte boulbeurte aan. As gevolg van die Suid-Afrikaanse aandklokreël is ook bevestig ál die krag­metings is dagwedstryde. Kingsmead, tuisveld van die KwaZulu-Natalse Dolphins, sal die toneel wees vir die wedstryde. Die ODI’s sal 10:00 begin, terwyl die T20I’s 15:30 sal begin. Alle wedstryde gaan regstreeks op SuperSport uitgesaai word. Hilton Moreeng (afrigter) se span is intussen reeds in die bioveilige omgewing gesetel, want sy eerste reeks in 10 maande is om die draai. Die Proteas speel Donderdag in Pietermaritzburg ’n interne groepwedstryd om hul gereedheid vir die alledaagse reeks teen ’n bekwame pak van Pakistan op te skerp. PROTEAS:  Lizelle Lee, Laura Wolvaardt, Trisha Chetty, Mignon du Preez, Shabnim Ismail, Suné Luus, Ayabonga Khaka, Maria Klaas, Nadine de Klerk, Tumi Sekhukhune, Sinalo Jafta, Lara Goodall, Andrie Steyn, Robyn Searle, Nonkululeko Mlaba, Faye Tunnicliffe, Tazmin Brits, Anneke Bosch, Nondumiso Shangase, Nobulumko Baneti, Khayakazi Mathe, Evodia Yekile, Marizanne Kapp, Jenay Winster, Kirstie Thompson. Volledige lys: Vrouekriekettoer ODI-reeks 20 Januarie – Proteas teen Paki­stan, Kingsmead (10:00) 23 Januarie – Proteas teen Paki­stan, Kingsmead (10:00) 26 Januarie – Proteas teen Paki­stan, Kingsmead (10:00) T20I-reeks 29 Januarie – Proteas teen Paki­stan, Kingsmead (15:30) 31 Januarie – Proteas teen Pakistan, Kingsmead (15:30) 3 Februarie – Proteas teen Pakistan, Kingsmead (15:30)