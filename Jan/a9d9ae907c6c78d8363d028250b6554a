DIE lockdown is waarskynlik die rede dat daar die afgelope feestyd 15% minder sterftes op die Wes-Kaapse paaie was. Die Wes-Kaapse minister van vervoer, Bonginkosi Madikizela, het gister die statistieke bekend gestel. Die syfers geld vir die periode tussen 1 Desember en 11 Januarie. In hierdie tyd het 132 mense wat op die provinsie se paaie gesterf in vergelyking met 157 mense oor dieselfde periode die vorige jaar. Dis ’n daling van 15%, sê Madikizela. Volgens Madikizela het voetgangers (59) die hoogste getal sterftes gehad. Die ander kategorieë is passasiers (38), drivers (28), motorfietsryers (6) en fietsryers (1). Dronk Madikizela sê die lockdown het die aantal voertuie op die paaie in die algemeen verminder. Hy sê verder: “Ten spyte daarvan het mense steeds dronk bestuur.” In dié moeilike tyd is 87 van die Wes-Kaapse verkeersbeamptes positief getoets vir die corona-virus, maar gelukkig was daar geen Covid-19-verwante sterfgevalle onder die traffic cops nie. Hy sê daar is geen wet wat drivers verhoed om mense op lorries en bakkies te vervoer nie. “Maar jy kan nie 80 mense in ’n trok laai nie,” voeg hy by. Hy het dié opmerking gemaak ná Woensdagoggend se trok-ongeluk waarin 70 plaaswerkers beseer is toe die voertuig gerol het. Volgens hom is dit nie so maklik om drivers net te verbied om mense op lorries en bakkies te vervoer nie. Madikizela voeg by: “As iemand wat self in die platteland grootgeword het, weet ek ’n bakkie is vir baie mense die enigste vorm van vervoer. “As jy sê mense mag nie meer daarmee ry nie, watter alternatiewe is daar?” Die waarnemende Wes-Kaapse verkeershoof, Vigie Chetty, sê sommige drivers het dit die afgelope feestyd durf waag om verkeersbeamptes om te koop. “Party mense het blatant probeer om beamptes om te koop. Ons beamptes duld nie bribery nie. Aangekeer “Daar is ses mense wat in dié periode aangekeer is vir poging om ’n verkeersbeampte om te koop.” Madikizela sê verder ten spyte van die vlak 3-inperking het die aantal voertuie op die paaie met sowat 160 000 gedaal van 2 077 987 die vorige jaar na 1 916 788 hierdie jaar.