’N LIG VAN HOOP! Dit is waarmee Kaapstad die nuwe jaar ingegaan is. Die V&A Waterfront het op Oujaarsaand en die afgelope naweek die straal van hoop laat skyn. Dit was tot in die stad en voorstede sigbaar. David Green, hoofbestuurder van die V&A Waterfront, verduidelik: “Die ligstraal bestaan uit 36 vertikale soekligte en is ’n huldeblyk aan almal wat gesterf het, die werks­geleenthede wat geraak is, maar dit simboliseer ook die samekoms van ’n land in solidariteit en om hoop vir die nuwe jaar te bied.” Geen voeg by: “Ons hoop elkeen wat dit gesien het, kon nadink oor medelye, solidariteit, inspirasie en samewerking.”