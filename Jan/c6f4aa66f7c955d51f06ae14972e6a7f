BISHOP LAVIS se plaaslike sokkerklub en ondersteuners is in rou na die dood van hul voorsitter, Johannes Lewis, hierdie week. Die voormalige skoolhoof van Laerskool Belhar het in Maart 2019 na 43 jaar afgetree. Die 66-jarige Lewis het op 16 Desember 2020 positief getoets vir Covid-19 en was vir die afgelope drie weke in die hospitaal. Garamy Lewis beskryf sy pa as 'n mense-mens. Iemand wie die rol van 'n vaderfiguur in baie kinders se lewens vertolk het. "Net so 'n groot verlies soos wat my pa se dood vir ons as familie is is, is dit vir die wie hom geken het. Die sokkerspeler Clayton Daniels sê "As dit nie vir Johannes Lewis was nie, was ek vasgevang in gangsterism en dwelms." Hy noem hoe Lewis hulle vir sokkerwedstryde sou kry en hulle heeldag op die sokkerveld sou deurbring. Garamy voeg by: "Met Covid-19 en lockdown was my pa bekommerd dat kinders nie aan sport kan deelneem nie. "As hy hulle op die veld kry, het hy altyd vir hulle gesê om nooit op te hou oefen vir die seisoen wat voorlê nie."