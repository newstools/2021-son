SJAVA sê die aanklag van verkragting teen hom het sy geestesgesondheid aangetas. Ek het julle mos vroeër vertel dat dié plaaslike musikant se eksmeisie Lady Zamar ’n saak van verkragting teen hom gemaak het. Die nasionale vervolgingsgesag het egter die saak uit die hof gegooi. Nou, ’n paar maande ná die voorval, het Sjava oopgemaak oor hoe dit hom emosioneel en mentally geraak en selfs sy loopbaan in die gedrang gebring het. Hy het met die aanbieder van Mzansi Insider, Rorisang Thandekiso, gepraat oor hoe hy sukkel om aan te beweeg ná die sage. Gemoed “In my loopbaan verloop alles nou glad, maar mentally cope ek nie. Selfs as ek in openbare plekke is, kry ek steeds daai ongemaklike gevoel van mense, so ek probeer nog daarvan genees. “My musiek kan goed doen op die charts, maar dit beteken nie dat ek genees het nie. Ek probeer nog my gemoed kry tot waar dit voorheen was. “Wat met my gebeur het, was nie maklik nie. Ek wens dit niemand toe nie.” Sjava het tydens die sage baie gigs verloor en hy is ook sy werk as akteur in die plaaslike sepie Uzalokwyt. Hy vertel hy het gesukkel om vir sy gesin te sorg oor hy nie werk kon kry nie. Maar nou het dinge so ’n bietjie vir hom verander. Teruggetrek Ek lees op ZAlebs hy speel tans die rol van ’n skurk, Fish, in die plaaslike dramareeks eHostela. Maar hy sê weens die corona-virus-pandemie sukkel kunstenaars steeds. Hy het selfs na KwaZulu-Natal teruggetrek. “Ons word nie betaal nie. Ons kan nie werk nie. Kunstenaars beleef ’n baie moeilike tyd. Ek kan nie geld maak nie. “Ons ly. Ons is van die ghetto, ek is seker ons sal oorleef.”