Daar is geen weermagpersoneel ontplooi om by enige van die gesondheidsfasiliteite in die Wes-Kaap te help nie, maar wel om met wetstoepassing te help. Sò sê Mark van der Heever, 'n woordvoerder vir die Wes-Kaapse gesondheidsdepartement. Son wou by navraag weet hoeveel van die weermaglede by watter gesondheidsfasiliteite ontplooi is, soos vroeër die maand aangekondig is en of hul teenwoordigheid 'n verskil maak in die druk op die gesondheidstelsel. Volgens van der Heever is daar tans geen weermagpersoneel wie dokters en verpleegsters help nie. Sowat drie weke gelede het dr. Keith Cloete, hoof van die Wes-Kaapse departement van gesondheid, tydens premier Alan Winde se weeklikse digicon, aangekondig 'n versoek aan die nasionale regering vir die troepe om sy departement by te staan is goedgekeur. Cloete het toe genoem dat daar word nog besluit met watter aspekte die soldate die departement van gesondheid gaan help. Hy het toe genoem dat hy sal verkies dat hulle die gesondheidsorgwerkers by Sonstraal-hospitaal in die Paarl en in Worcester bystaan. Intussen sal die entstof teen die corona-virus teen Maandag in die land wees, maar gesondheidsorgwerkers is skepties of hulle dit moet vat of nie. Sedert die begin van die pandemie het Covid-19 reeds meer as vier honderd gesondheidsorgwerkers geeis. Dr. Zweli Mkhize, minister van gesondheid, het voorheen genoem dat gesondheidsorgwerkers is die belangrikste sektor in die stryd teen Covid. Hulle sal ook eerste geleentheid kry vir die entstof.