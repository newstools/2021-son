DIE trotse mamma Nicki Minaj het ons vir die eerste keer gewys hoe haar pragtige seuntjie lyk. Die rapper het dié naweek ’n hele paar foto’s van haar eersteling saam met haar man, Kenneth Petty, op Instagram gedeel. Hoewel die nuwe mammie drie maande gelede die lewe aan haar seuntjie geskenk het, is dit die eerste keer dat sy gesigfoto’s van hom met die wêreld deel. In die oulike foto’s wat Nicki gepost het, lyk die mannetjie kompleet soos ’n klein boss in sy peperduur ontwerpersklere. Ons weet nog nie wat sy naam is nie, maar sy noem hom Papa Bear. En Papa Bear is gereeld van kop tot tone in Fendi, Gucci, Versace en Burberry uitgevat. Herdoop Asof dit nie genoeg is nie, het die nuwe mammie vir haar seun ’n peperduur hangertjie laat maak met die naam “Poppa Bear” daarop. Hy spog ook met ’n armband en horlosie. Die rapper 50 Cent het grappig uitgewys dat hy die kleintjie herdoop as Richie Rich. Oom 50 Cent meen Papa Bear lyk in die foto’s soos een wat sommer weet hy het met sy gat in die botter geval. “Kyk daai wange! Ons het nog ’n wenner, ek sou sê aan die south side, maar die babe is ryk. “Kyk net na hom. Ek dink hy weet al klaar hy is ryk. “Julle kan hom maar Papa Bear noem, ek noem hom Richie Rich.”