DAAR is blykbaar geen einde aan Jake White, die Bulls se direkteur van rugby, se shopping spree nie. Rapport het Sondag berig dat die voormalige Bulls- en Springbokskrumskakel Francois Hougaard se terugkeer na Loftus Versfeld “byna ’n uitgemaakte saak” is. Hougaard (32) speel sedert 2016 vir die Worcester War­riors. Hougaard, wat tuis is op skrumskakel sowel as vleuel, het 46 toetse agter sy naam. Hy sal ervaring na die Bulls bring, veral noudat Ivan van Zyl eersdaags na Saracens vertrek. Visier Embrose Papier, ’n ander Springbok-nr. 9, Keegan Johannes en Marco Jansen van Vuren is die ander skrumskakels op White se boeke. Johan Goosen, ’n ander Springbok-agterspeler, is ook glo in White se visier. Goosen het ná agt jaar by die Bulls die skuif na die Engelse klub gemaak. Hy word al geruime tyd gekoppel met ’n moontlike skuif na die Bulls, aangesien die Pretoria-franchise op die uitkyk is vir nog ’n losskakel-moontlikheid om sy span te vergroot. Hoewel daar ook sprake was dat die 28-jarige Goosen, wat deesdae in Montpellier gevestig is, dit dalk sou oorweeg­ om na Suid-Afrika terug te keer om vir die Cheetahs te speel, is sy skuif terug na Bloemfontein glo van die baan. Kontrak Dit lyk nou eerder asof Pretoria Goosen se verwagte volgende bestemming is en dat hy die skuif kan voltooi sodra sy kontrak met Montpellier in Junie eindig.