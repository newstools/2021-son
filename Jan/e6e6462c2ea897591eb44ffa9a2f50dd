SOMIZI en Mohale se huwelik is nog lank nie iets van die verlede nie. Twieps likes mos rondkrap en uitvra en onlangs was daar gerugte dat Somizi Mhlongo en sy man, Mohale Motaung, se huwelik ná net ’n jaar op die rotse is. Mohale het vir lank niks oor die gerugte gesê nie en het maar al aan selfies gepost – maar Somizi het sommer die vloer met ’n verslaggewer gevee wat hom durf vra het of hy en Mohale op skei staan. Die Nasionale Redakteursforum (Sanef) het selfs gister optrede teen Somizi geëis nadat hy verslaggewers van die publikasies Sunday World en City Press ingesê en gevloek het toe hy om kommentaar genader is. Mohale het voor Sanef se aankondiging darem tyd uit sy besige selfie-lewe gevat om ’n twiep te laat verstaan dat alles oukei is in sy huwelik. Hy is op Twitter gevra wat hy vir ’n lewe doen en hy het met ’n video reply waar hy sê: “Ek is getroud vir ’n lewe.” Onderhoud Ek het ook gesien dat Som­gaga en Mohale saam met die Expresso-aanbieder Thabiso Makhubela dié week ingeloer het by die getroudes se huis. Dit lyk asof Thabiso ’n onderhoud met Somizi gedoen het – en manlief was reg aan Somizi se sy.