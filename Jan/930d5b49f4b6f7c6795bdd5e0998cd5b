BLACK Twitter het nou maar eenmaal niks ooghare vir Pearl Thusi nie. Dié aktrise, wat bekend is vir haar hoofrol in die Netflix-reeks Queen Sono, het hierdie week weer getrend oor sy die homofobiese eks-radiopersoonlikheid en nou podcaster DJ MacG verdedig het. DJ MacG en sy gaste Sol Phenduka en die Ghost Lady het in een van sy podcasts gepraat oor die LGBTQ+-gemeenskap. Die hoofonderwerp van hul gesprek was transseksuele vroue. Benewens Pearl en DJ MacG se ondersteuners, het dit wel baie celebs, twieps en die LGBTQ+-gemeenskap kwaad gemaak. In die episode gebruik hy neer­halende woorde soos “she-male” en “vroue met ’n penis”. DJ MacG het mos een van sy grootste sponsors, Old Mutual, verloor weens sy homofobiese aanmerkings. Shame, Pearl het nie eens ’n twiet uitgestuur wat aandui sy ondersteun MacG nie, maar sy het dié twiets waarin MacG sy opinie lug, gelike en geshare. Een twiep kap na Pearl: “Is daar enige spesifieke rede waarom jy dié MacG se transfobiese en homofobiese twiets like en share? Gat “Jy is iemand wat daarvan bewus moet wees dat jy ’n groot queer audience het en ek wil maar net weet waar jy staan oor dié onderwerp.” Een van die celebs, Thandiswa Mazwai, wat openlik gay is, twiet mense wat nie lede van die LGBTQ+-gemeenskap is nie, moet eers wys raak oor die onderwerp voordat hulle daai groot gat onder hul neus opmaak en ’n ongevraagde mening lug.