BUURTWAGTE in die Wes-Kaap word gevra om aansoek te doen vir
die nodige permitte om saans tydens curfew-ure te patrolleer. Volgens Albert Fritz, Wes-Kaapse LUR vir
gemeenskapsveiligheid, het slegs 45,65% van buurtwaggroepe aansoek gedoen en
die nodige permitte gekry om tydens curfew te werk. Dit volg nadat hy laas maand met die polisie in gesprek was
en bevestig het dat geakkrediteerde buurtwagte kan patrolleer ingevolge die
nuwe stel regulasies, mits dit aan alle relevante protokolle voldoen. Fritz het gesê die permitte wat voorheen uitgereik is, is
nie meer geldig nie, aangesien die regulasies in die Staatskoerant op 29
Desember verander het. ”Die werk wat buurtwagte doen om die gemeenskappe veilig te
hou, is deurslaggewend,” sê Fritz. “Dis belangrik dat buurtwagte tydens curfew-ure patrolleer,
want, soos ons weet, is dít die tye dat misdade soos rooftogte en inbrake
plaasvind.” Hy vra ook dat lede alle lede voorsorgmaatreëls moet neem om
hulself te beskerm teen infeksie en die oordrag van Covid-19. -News24