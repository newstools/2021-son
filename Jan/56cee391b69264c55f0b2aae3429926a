ONS local TV- en movie-bedryf hoef nie terug te staan vir sy oorsese eweknieë nie. Ons het oor die laaste paar jaar gewys ons het baie potensiaal as dit kom by TV-reekse en movies. Kyk maar net hoe goed die movie Moffie en die TV-reekse Blood & Water en Trackers gedoen het. En soos dit vir my lyk, gaan die bedryf glad nie in 2021 laat slaplê nie. Hier is van die beste plaaslike produksies waarna ons vanjaar kan uitsien. Lioness Dié dramareeks word op 28 Januarie op M-Net uitgereik. Dit vertel die storie van ’n vrou wat haar kinders, haar lover en haar vryheid verloor toe sy geframe word vir bedrog wat haar man net voor sy oënskynlike dood gepleeg het. Geskiedenis Maar agt jaar later, toe sy met haar seun en dogters wil herenig, ontdek sy haar man lewe. Die rolverdeling sluit in Shannon Esra, Jacques Bessenger, Frank Rautenbach, Nokuthula Ledwaba, Gerald Steyn, Joshua Eady, Fiona Ramsay en andere. Survivor SA In Junie is die gewilde Survivor SA weer op ons kassie – dié keer vir sy agtste seisoen. Vir die heel eerste in die geskiedenis van Survivor SA word dit in Suid-Afrika geskiet pleks van ’n eksotiese eiland. Survivor SA: Immunity Island, in samewerking met die Eastern Cape Development Corporation, is in die Oos-Kaap geskiet. Ons gaan weer ons aantreklike Griekse god Nico Panagio as die aanbieder hê. Kykerslys Blood & Water Daar is nog geen nuus oor presies wanneer dié plaaslike Netflix-reeks uitgereik word nie, maar ons weet dat die cast laat laas jaar in die Kaap aangekom het om met verfilming van die tweede seisoen te begin. Blood & Water was boaan Netflix se kykerslys. En ook nie net in Suid-Afrika nie. Dit was ook ’n hit in Amerika. Die reeks, uit die pen van Nosipho Dumisa, is ’n mystery-drama vir tieners en dit het ’n sterk vroulike lead. Barakat Dié movie het reeds by die Reel Sisters of the Diaspora-filmfees die prys opgeraap vir die rolprent met die beste storielyn! Ek is so opgewonde oor dié fliek, want dit is die eerste Moesliem-speelfilm in Afrikaans wat in Suid-Afrika vervaardig is. Dié local movie vier die lewe en kultuur van die Kaapse Vlakte. Barakat vertel die storie van Aisha Davids, ’n weduwee wat die vrede tussen haar vier seuns probeer bewaar. Haar seuns sukkel om die dood van hul pa twee jaar tevore te verwerk. Die movie, wat in Lans­downe en Athlone geskiet is, behoort op 21 Mei in cinemas in Mzansi te wees. Love Island Oor die wêreld heen is dating shows ’n hit en ek is bly M-Net het besluit om ’n Suid-Afrikaanse weergawe van dié gewilde dating show te maak. Love Island feature ’n groep single “islanders” wat in ’n stunning setting byeenkom en gereed is vir ’n somer van liefde, vriendskap en uiteindelik ’n verhouding. Met spicy Suid-Afrikaners kan hierdie show ’n groot hit wees. Kom ons hoop net M-Net het die regte mense gecast. Sterbelaaide Skemerdans Ná die moord op die jazz-klub-eienaar Glenn Fortune word The Oasis die middelpunt van ’n magstryd tussen twee broers, ’n veragte weduwee en ’n sindikaat vir georganiseerde misdaad. Dís waaroor dié reeks gaan. Dit word by Club Galaxy geskiet. Die sterbelaaide rolver­deling sluit in die Safta-wenners Kevin Smith, Ilse Klink en Brendon Daniels. Van die ander akteurs in Skemerdans is Ceagan Arendse, Trudy van Rooy, Carl Weber en die Safta-benoemde Vinette Ebrahim. Blood Psalms Julle, ek het scenes van dié nuwe Suid-Afrikaanse fantasie-reeks in die sosiale media gesien en kom ek sê julle nou: Die make-up en klere is so geloofwaardig en interessant! Die reeks, wat gegrond op ’n pre-koloniale Afrika-mitologie, is in die Oos-Kaap en Johannesburg verfilm. Die rolverdeling vir die reeks sluit van Mzansi se beste akteurs in, onder wie Enhle Mbali, Thando Thabethe, Albert “Ibokwe” Khoza, Andile Nebulane, Khanya Mkangisa, Sello Maake Ka-Ncube en Siv Ngesi.