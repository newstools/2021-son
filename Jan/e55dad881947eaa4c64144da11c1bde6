DIE nuwe skoolregulasies laat ruimte vir private skole om moontlik vroeër met die nuwe akademiese jaar te begin. Verlede week het die regering aangekondig dat die heropening publieke- en-privaatskole met twee weke vertraag word. Die het onsekerheid gebring oor hoe dit toegepas sou word met sommige private skole wat toe alreeds met die jaar se werksaamhede begin het. Publieke skole sal steeds, soos onlangs aangekondig, op 15 Februarie met die jaar begin. SABCnuus berig dat die nasionale professionele onderwysersorganisasie (Naptosa) is ten gunste van die vertraging van die heropening van skole. Basil Manuel, van Naptosa, sê: "Ons ondersteun enigiets wat in die guns van die gesondheid en veiligheid van ons lede en kinders is. Indien die wetenskap sê daar is geen wysheid om nou skole te open nie, dan is dit wat ons ondersteun. Die studenteliggaam Cosas, sê weer die gesondheid van opvoeders en leerders moet eerste kom. Intussen sê die nasionale alliansie van onafhanklike skole-vereniging dat hulle nie gekant is teen die vertraging met die heropening van skole nie. Mandla Mthembu, van die vereniging, sê: "Daar is ander dinge om ook te oorweeg, soos om onderwysposte te red. "Terwyl aanlynonderrig 'n opsie is, is dit nie so effektief soos 'n tradisionele klaskamer nie."