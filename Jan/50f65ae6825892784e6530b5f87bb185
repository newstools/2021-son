LEE Langeveldt, Stellies se eerstekeuse-goalie, verwag die span moet strewe om meer consistent te wees met sy vertonings. Die ervare Langeveldt gaan sy posisie by Sage Stephens oorneem. Dit volg nadat die 34-jarige Langeveldt vir twee weke buite aksie was weens griep. Herstel Steve Barker, coach, se Stellies-span verwelkom Tshakhuma Tsha Madzi­vhandila (TTM), die PSL-nuweling, vandag 17:00 in die Danie Craven-stadion. Gelukkig vir Langeveldt is die liga vir byna twee weke oor die Kerstyd onderbreek. Dit het hom genoeg kans gegee om te herstel. Barker-hulle is gelukkig ook nie te veel geteister deur die corona-virus nie, met een of twee gevalle waar spelers of lede van die manage­ment simptome getoon het. Langeveldt sê die spelers wat in die beginspan teen TTM gekies word, sal wel die vernuf en bekwaamheid hê om die job op die veld te doen. Volgens die voormalige Santos-goalie sal hulle van mekaar inspirasie moet trek, aangesien die fans steeds nie wedstryde kan bywoon nie. “Ons het ses wedstryde in Januarie waarvan vier op ons tuisveld is,” verduidelik Langeveldt. “Dit sou nice gewees het om voor hulle te kan speel, maar ons verstaan die situasie wat die pandemie betref. Ons sal dit steeds moet maak tel. “As ons dinge agterlangs kan solid hou, sal dit in ons guns tel. Ons het die vermoë om goals te score. “Dit sal ons grootliks baat as ons meer consistent in ons games vertoon.” Langeveldt, tesame met ervare spelers soos die kaptein Robyn Johannes, sal op hul hoede wees in defence. Die span van Matieland sal ook sy doeleverskil van minus twee doele moet verbeter. Stellies het meer doele (10) afgestaan as wat hy aangeteken het. Dis gewoonweg tekens van ’n span wat nie sy doelwitte en verwagtinge bereik het nie.