'N GODSMAN het Woensdagaand nog so die woord van God verkondig toe hy in die kruisvuur van twee rival gangs in Ravensmead beland het. Frank Olain was na bewering besig om by 'n diens te preek in Coronationstraat toe bendes se koeëls sy lewe geneem het. Volgens inwoners van die gebied wat die diens bygewoon het, het Olain juis 'n bemoedigende preek gegee aan mense wat deur Covid-19 geraak is. Olain was geliefd in Ravensmead en het gereeld oral in die gemeenskap die Evangelie gepreek. "Hy het nog gepraat van die dood wat gekanseleer moet word, toe die voorval plaasvind. Dis so sad," het 'n inwoner gesê. Op sosiale media is Olain se dood ook betreur. "Wat word van ons wêreld?" het een geskryf. *Die is 'n ontwikkelende storie. 