Liewe Antie Mona EK IS 16 jaar getroud, waarvan die meeste jare ongelukkig was. Ek gee my vrou ’n goeie lewe, mooi huis, verskeie voertuie. Die dag toe ons trou, toe besluit sy alleen sy gaan ’n huisvrou word. Sedertdien moes ek alleen werk en somtyds twee werke doen om haar die leefstyl te gee wat sy vereis. Sy het geen respek vir my nie en dit begin oor te spoel na die kinders. Ek het geen sê as man in my huis nie. Nie eens oor my kinders nie. Seks gebeur slegs wanneer sy so voel, of as ek haar bederf het. Sy is met niks tevrede vir lank nie en het my al verneuk, maar sy stry – al het ek bewyse. Ek is sielsongelukkig, Antie, en sielsmoeg. Ek voel dis ’n vorm van mishandeling waardeur ek gaan. Haar vriende kom ook nie by ons huis nie. Sy gaan kuier net daar en hul boodskappe word delete op WhatsApp. Ek sal u raad regtig waardeer, want berading werk nie eens nie. Ek voel om te skei. Ek is nog jonk en soek iemand wat my sal waardeer en respekteer soos ek daardie persoon sal respekteer. – Paarliet, WhatsApp Berading kan slegs werk as ’n persoon committed is om ’n verandering te maak. Dit wil voorkom asof jou vrou ywerig is om die lifestyle te enjoy wat jy haar bied, maar nie so gretig is om die haakplekke in haar huwelik uit te stryk nie. En dit is regtig jammer, want soos wat ’n saak twee kante mag hê, kan die commitment van een persoon nie ’n huwelik sustain nie. Die lewe is kort. Ons sien dan hoe Covid-19 mense nou binne enkele weke van hul geliefdes wegruk. Hierdie is ’n tyd waarin ons vir mekaar lief moet wees en mekaar moet waardeer. Dit is tyd vir ’n openhartige gesprek met jou vrou waarin jy die dinge bespreek wat jy graag in jul huwelik verander wil sien. As sy dan steeds nie haar kant wil bring nie, sal julle alternatiewe planne moet bespreek. Daar moet ook sommer discuss word oor wat dan so lekker by die vriende gekuier word, dat dit later delete moet word. Antie hoop regtig daar kom hierdie jaar verandering en verbetering in jul huwelik. Daar gaan ’n tyd aanbreek wanneer jy ook jou eie geluk in ag sal moet neem, maar om nou al advertensies uit te gooi vir “nuwe” liefde, is nie hoe jy die jaar afskop of die probleme in jou huwelik moet aanpak nie. Liewe Antie Mona EK HET destyds met ’n man getrou vir sy geld, want ek het arm grootgeword. Maar ek is lief vir ’n arm man en kan nie meer so vir myself lieg nie. Ek was bang my kinders kry swaar, toe worry ek nie met die arm man nie. Ja, my kinders lewe nou lekker, maar ek begeer die arm man in my bed. Sy vrou is so happy en brag hoe goed hy haar behandel. Ek wil nou ’n once-off hê met hom, but weet nie hoe om hom te vra nie. Hy lyk vir my na die tipe wat sy vrou daarvan sal vertel. – Getroude Vrou, WhatsApp Vrou, jy het jou bed vir geld gemaak, so jy sal daarin moet lê. Hierdie man en sy vrou is gelukkig getroud en need nie drama in hul lewe nie. Hou op kwyl oor ’n ander vrou se man, en werk aan die issues in jou huwelik.