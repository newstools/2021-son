’N NUWE program op TV gee kinders wat kleintyd agtergelaat is, ’n kans om hul verlore gesin op te soek. Die aktrise en TV-aanbieder Phumeza Mdabe bied die show Abandoned aan. Die gesoute aanbieder is ook die aanbieder van die show Our Perfect Wedding. Sy gaan hawelose mense wat in parke, op treinstasies en in weeshuise agtergelaat is, help om weer met hul ouers te connect. Nomsa Philiso, die direkteur van local entertainment channels by M-Net, sê die show sal mense op ’n emosionele roller-coaster vat. Die show sal elke week ’n ander dinamika aanneem en vrae sal gevra word soos: Was my pa en ma lief vir my? Hoe gaan hulle saans bed toe en weet ek is daar buite iewers? Het hulle ooit probeer om my te soek? En hoe sal my lewe verander as ek hulle weer vind? Die show wys eers waardeur die kind gaan wat agtergelaat is. Dan begin Phumeza soek na die ouers, asook antwoorde. Eindelik probeer sy hulle herenig.