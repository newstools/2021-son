DIE gewilde Amerikaanse reeks Insecure staan ook nou einde se kant toe. Die aktrise Issa Rae, wat die hoofrol in die komediereeks speel en ook een van die vervaardigers is, het bevestig die vyfde seisoen gaan beslis die laaste een wees. Hulle het laas jaar in Mei aangekondig die reeks gaan ’n vyfde seisoen kry. Ons sal later dié maand na die nuwe seisoen van Insecure kan kyk. Issa, wat die reeks uit haar webreeks, Awkward Black Girl, verwerk het, het op Twitter laat weet Insecure gaan eindig. “Ek is baie opgewonde om ons vyfde en finale seisoen te verfilm. “Dit sou nie vir ons moontlik gewees het om die storie volwaardig te kon vertel sonder die ondersteuning van ons gehoor en die vertroue wat HBO in ons gestel het nie.”