INDIEN Stellenbosch as ’n top-agt-contender beskou wil word, sal hy Bloemfontein Celtic môre in die Vrystaat moet afslag. Steve Barker (coach) en sy Stellies-troepe het ná die Kersonderbreking vier punte in hul twee wedstryde inge­samel. Die span beklee die sewende posisie. Barker het uitgewys hulle moet van dié momentum gebruik teen die 11de geplaaste Celtic-span, wat nog sy ritme probeer vind. Barker is van die opinie dat dit nie ’n maklike plek is om na te reis nie, maar dat sy span ’n manier sal moet vind om Celtic te stuit. “As ons volgens ons volle potensiaal speel en ons stryk die foute uit wat ons in die vorige wedstryde gemaak het, soos ons spel in die laaste derde van die veld en ons finishing, behoort ons met ’n positiewe uitslag uit te tree,” het hy gister gesê. “Ons sal ook moet verseker dat ons in die defence niks weggee nie. “Ons sal agter rotsvas en solid moet wees. “As jy Celtic die nodige tyd en spasie gee om te begin speel, kan hy groot probleme skep. Sy kombinasiespel kan spanne oopkerf en dan word dit moeilik om weer ’n greep op die wedstryd te kry,” het Barker bygevoeg. Hy het ook gesê dis verblydend dat talle van sy spelers nou van hul beserings terugkeer. “Dit gee ons meer vertroue dat ons ’n positiewe uitslag teen Celtic kan bewerkstellig,” het die coach gesê.