DIE hoof van die kinderregte-organisasie, Molo Songololo, word tans in die Groote Schuur-hospitaal in Kaapstad vir Covid-19 behandel. Die 59-jarige,  Patric Solomons, het simptome vir die eerste keer op 22 Desember 2020 ervaar. SABCnews berig dat die veteraan-aktivis vanuit sy hospitaalbed vertel da thy op Kersdag sy dokter geraadpleeg en medikasie begin neem het. Maar teen einde Desember het hy baie moeg en uitasem begin raak. Solomons se besorgde bure het hom na Groote Schuur geneem. Covid-19 het sy longe aangeval en sy niere beskadig. Solomons het onlangs sy kollega, Millicent Siswana, weens Covid 19-komplikasies veloor. Hy doen ‘n beroep op die publiek om maskers oor die neus en mond te dra. “Ontsmet en was jou hande gereeld, hou ‘n afstand en sover moontlik bly by die huis. Dit kan jou en jou geliefdes se lewe red.” 