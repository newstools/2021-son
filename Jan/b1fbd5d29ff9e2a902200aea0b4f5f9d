DIE polisie in die Noord-Kaap het Sondag 'n tavern in Kimberley gesluit wat aan ’n vermeende dranksmokkelaar behoort. Volgens kapt. Olebogeng Tawana, ’n polisiewoordvoerder, is die man betrap terwyl hy drank teen hoë pryse aan die publiek verkoop het. Tawana sê die 63-jarige "kingpin" het geen lisensie gehad om 'n tavern vanaf sy huis te bedryf nie. Die polisie het op hom toegeslaan nadat hulle 'n tip-off gekry het. Altesaam R4800 se drank is ook op beslag gelê. In 'n afsonderlike voorval is 'n huiseienaar in Phuthanang in Galeshewe beboet nadat 'n groep mense met tuisgemaakte bier betrap is.