Liewe Antie Mona EK IS M en is 23 jaar oud. Ek werk en ek date ’n getroude man. Hy is baie lief vir my en sy vrou weet dit. Hulle bly saam en het twee kinders. Die kinders weet ook van my. Hy wil nie sy vrou los nie, want sy het nêrens anders om heen te gaan nie. Ons het al opgebreek, maar ek kry hom jammer, want ek is ál een wat hom happy hou. Hy spend ál sy dae saam met my en sy kinders. Ek is nou al moeg en weet nie watter kant toe nie, want daar word net van skei gepraat, maar dit gebeur nooit nie. – M, WhatsApp Lekker for you om die source van ’n getroude man se happiness te wees. Glo jy nou regtig daai? Dat net jy alleen hom gelukkig kan maak? In die meantime bly hy stories vir jou spin oor hoekom sy egskeiding net nie kan plaasvind nie. Liefie, jy is vreeslik naïef as jy dink hy gaan ooit sy vrou los. Sy vrou is dalk aware van jou, maar moet vir geen oomblik glo sy keur jul verhouding goed of sal terugstaan sodat jy huisie-huisie met haar kinders se pa kan speel nie. Jy kan nie vir my sê jy kan op 23-jarige ouderdom nie iemand anders kry wat ongetroud is of nie in ’n verhouding met iemand anders is nie. Vir solank as wat jy die skille op jou oë met Pritt vashou, so lank sal jy niks anders as die side chick wees nie. Kry jouself uit hierdie verhouding, want die enigste dinge wat jy tans score, is die krummels van ’n ander vrou – en ’n slegte reputasie. Liewe lesers JANUARIE se wiele is geolie en lekker aan die rol. Die
 festive voel soos iets wat jare gelede gebeur het, maar wat wel een van
 die dae aan die gebeur sal wees, is die voortsetting van die verfilming
 van die show Liewe Antie Mona. Son en VIA wil 2021 op ’n onvergeetlike wyse afskop met hierdie show. Ons producers jeuk om nuwe episodes vir die show te skiet, maar het jou, die lojale lesers, se ondersteuning nodig. Julle, daar is nog meer as genoeg spots beskikbaar vir mense wat graag hul lewensuitdagings met Antie en die angels wil deel. Maak jouself beskikbaar. Stuur vir Antie ’n WhatsApp-boodskap of voice note na 082 858 0044 en vertel kortliks waaroor jou uit­daging gaan wat jy graag met die kykers wil deel. Lekker vouchers is ook op die spel vir deelnemers. Moenie dat Antie so baie moet vra nie, toe? Laat sommer nou van jou hoor. 