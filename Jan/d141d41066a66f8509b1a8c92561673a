BEN Affleck (48) en Ana de Armas (32) se paadjies het geskei. Ek lees op E! se site die akteur en aktrise het hul verhouding beëindig nadat hulle net ’n kort rukkie saam was. Om een of ander rede het ek gedink Ben is ernstig ook dié een. Hy het haar dan voorgestel aan die drie kinders wat hy saam met sy eksvrou, Jennifer Garner (48), het. ’n Bron het aan People gesê dis Ana wat Ben afgesê het. “Ben en Ana date nie meer nie. Sy het die verhouding beëindig. Dit was ingewikkeld. “Sy wou nie in Los Angeles bly nie en Ben moet natuurlik daar bly, want dit is waar sy kinders is.” ’n Ander bron het bygevoeg die split was heeltemal vreedsaam. “Dit is iets wat hulle albei wou gehad het. Hulle is in verskillende plekke in hul lewe. Daar is diepe liefde en respek daar. Ben wil aanhou om aan homself te werk. Hy het drie jobs waaraan hy tans werk en hy is ’n goeie pa. Hulle is albei gelukkig met waar hulle in die lewe is.” En wat doen ’n vrou net nadat sy uit ’n verhouding gekom het? Sy kry natuurlik ’n nuwe haarstyl. Ana het Sondag ’n video gepost waarin sy haar nuwe kort, sjiek bob met ’n kuif wys. Verkies julle ook die korter hare?