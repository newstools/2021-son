DAVID “Major” Bright, voor­malige coach van Santos, los nie net ’n legacy in sokkerkringe nie, maar ook in die algemeen omdat hy ’n fantastiese mens was. “Hy was ’n regte gentleman met baie respek,” verduidelik Santos se eienaar, Goolam Allie, oor die heengaan van die klub se voormalige coach. “Hy was groot op dissipline en hy het dinge op ’n eerbare manier gedoen. “Ek dink David was sekerlik een van die eerste coaches van Botswana wat in die land kom afrig het. “Die jaar toe hy by ons was, het ons nogal goed vertoon. “Ons het vierde geëindig in die Premierliga en ek dink ons het ook ver in die Cup gevorder. “Hy het diep spore hier by ons getrap” Allie sê hy is werklik diep geruk deur die nuus van Bright wat Maandag weens Covid-19 af­gesterf het. “Dis regtigwaar ’n groot verlies vir ons almal. “Ons het nog voor Kersfees laas met mekaar gesels. “Mense dink die virus is ’n grap, terwyl jou familie en vriende rondom jou sterf. “Namens die klub wil ek my innige meegevoel deel met die Bright-familie, asook die breë publiek van Botswana,” sê Allie ten slotte.