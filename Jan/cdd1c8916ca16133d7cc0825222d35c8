BARCELONA jag ’n freebie en wil Manchester City se legende Sergio Agüero as ’n free agent opraap. Op die oomblik heers groot onsekerheid oor dié Argentyn se toekoms by die Citizens. Die 32-jarige striker het minder as ses maande op sy kontrak oor. Dit beteken dat Agüero met ander oorsese klubs oor ’n kontrak mag onderhandel. The Sun berig Barcelona is gretig om die voormalige Atlético Madrid-striker na Spanje terug te lok. Barça kan daarvan ver­seker wees dat Paris Saint-Germain se nuwe baas, Mauricio Pochettino, ook intussen soortgelyke kandidate op sy inkopielys geplaas het. Manchester United se midfielder Paul Pogba is bo-aan sy lys. Pochettino wil ook hê dat Agüero by hom in die Franse Ligue 1 aansluit. Intussen wag Agüero glo op ’n nuwe kontrak van City se base. Agüero, wat onlangs herstel het van knaende beserings, is nog onder kwarantyn nadat hy kontak gehad het met iemand wat positief getoets is vir Covid-19. Volgens City se manager, Pep Guardiola, het Agüero goed herstel van sy knie- en dyspierbesering. Guardiola is optimisties daaroor dat sy ster-doelskieter sy beste peil sal herwin. “Dit is nou waarvoor ons almal wens,” sê Guardiola. “Hy is ’n speler wat nou oefening nodig het. “Die toestand van sy knie is nou strate beter.” – AP