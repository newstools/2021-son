WIE het ons swirlkouse gesteel? Tog nie Kim Kardashian nie! Kyk net na die foto hiernaas! Wie van julle het daai kultuurdief van ons geheim vertel? Ek wil nie nog stry en baklei nie, swirlkouse is ’n Kaapse ding. Period. Ek weet eerlik nie waar Kim daaraan kom nie. Het een van julle gepiemp? Nou gaan Kim miljoene maak met haar Skims-modelle wat elkeen ’n swirlkous op het, nogal met die knoop-tosseltjie in die middel van die kop. Ons knip mos gewoonlik oumie of mammie se stukkende kouse in die helfte, knoop dit bo vas, kam ons hare reg om die kop, sit die kous op die kop en swirl dan ons hare in die rondte sodat dit môre net reg kan lê. Nou wil Kim en haar peperduur Skims kom maak asof dit hul idee is. A nee a! Jissie, dié Kim likes van ander kulture steel – alles net om haar geldsakke vol te stop. Kan iemand asseblief vir North se mammie sê sy mors nou met die verkeerde mense?!