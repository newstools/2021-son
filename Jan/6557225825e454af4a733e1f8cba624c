In die finale ure van 2020 het diewe by die Sapphire Sekondêre Skool in Vanderbijlpark ingebreek en al die rekenaars gesteel. Die skool het in September ‘n donasie van MTN en Huawei ontvang. Uit foto’s van die toneel blyk dit die diewe het toegang tot die rekenaarkamer gekry deur ‘n gat in die muur onder die venster te maak. Die Gautengse LUR vir onderwys, Panyaza Lesufi, het Vrydag oor die voorval getwiet. Sy woordvoerder, Steve Mabona, het bevestig dat al 42 rekenaars gesteel is wat in September ontvang is. Volgens Mabona het die diewe net voor middernag toegeslaan. Toe Suid-Afrika in Maart in lockdown geplaas is, was daar ‘n vlaag van inbrake by skole. Tussen 18 Maart en 30 April het 962 skole onder inbrake en vandalisme deurgeloop en sommige is selfs aan die brand gesteek. – News24 