DOKTERS van die Melomed-hospitaalgroep begin die druk van die tweede vlaag van die corona-virus voel. Sommige dokters het aan SABC News vertel die daaglikse hoë syfer van positiewe gevalle plaas groot druk op hul geestesgesondheid en vermoë om dienste te lewer. Dr. Rafeeq Abrahams, hoof van die trauma-eenheid van Melomed-hospitale, sê hul spanne werk nog regdeur die pandemie en probeer die siekes genees. "Dis baie moeilik vir al die frontline-werkers. Ek kan dit nie eens in woorde beskryf hoe moeilik dit vir dokters is om elke dag op te staan, hul vrese in die gesig te staar en na die trauma-eenhede te kom nie." Hy sê hulle werk gelukkig met 'n groep professionele dokters wat hul vrese opsy sit en die land en pasiënte eerste stel. - SABC News