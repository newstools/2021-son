DIE saak teen ’n vrou en man van Gauteng wat voor is op twee klagte van bedrog, is Donderdag in die Oudtshoorn-streekhof vir ’n maand uitgestel sodat hul regshulpprokureur instruksies kan kry. Idha Ziqubu (60) en Nomvula Ndlovu (49) word daarvan aangekla dat hulle in Oktober 2018 by twee geleenthede in Oudtshoorn bedrae van onderskeidelik R18 000 en R85 000 uit die Absa-rekening van Francina Moletsi probeer onttrek het. Ndlovu se regsverteenwoordiger, Vaughn Shone, het hom Maandag aan die saak onttrek omdat Ndlovu platsak is en die lawyer nog nie vir sy dienste betaal het nie. Die twee beskuldigdes het die hof daarna meegedeel hulle wil van regshulp gebruik maak. Streeklanddros Sylvia Ma­ndla het die saak daarna vir die verkryging van afskrifte van die dossier en instruksies tot 17 Februarie uitgestel. Mandla het Ndlovu se borgtog van R5 000 verleng, maar Ziqubu bly nog in aanhouding.