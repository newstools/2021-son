’N DRIEKUNS van Tammy Abraham het Sondag Chelsea se oorwinning met 3-1 oor Luton in die vierde ronde van die FA Cup verseker. Die sege het die druk op die bestuurder Frank Lampard aansienlik verlig. Abraham het van Timo Werner se pass gescore voordat hy ’n bal van Reece James met ’n kopskoot die doelhok ingestuur het. Jordan Clark het in die 30ste minuut vir die besoekers ’n doel aangeteken ná ’n fout van Kepa Arrizabalaga. Dit het hulle in die game gehou. Die rustydtelling was 2-1. Abraham het egter die oorwinning met nóg ’n doel beklink voordat Werner ’n strafskop gemis het. Slordig Chelsea kom nou in die vyfde ronde teen Barnsley te staan. Chelsea het die FA Cup in 2018 gewen en is laas jaar in die finaal geklop. Luton het in die laaste ronde verby Reading gekom. Die Blues was soms slordig in die tweede helfte en het Luton kanse gegee. Callum Hudson-Odoi het Christian Pulisic in die 70ste minuut vervang en dadelik ’n impak gemaak. Sy skoot is met sy eerste aanraking geblok. Dit was net voordat Abraham Chelsea se derde doel van ’n dwarsskop gescore het. Chelsea was deurgaans in beheer. Hudson-Odoi was vars en direk en het dinge laat gebeur. Dis maar net ’n paar van die aspekte van die vertoning waarmee Lampard tevrede sal wees.