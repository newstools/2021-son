NONDUMISO Shangase (24) sien uit na die geleentheid om haar ontwikkeling op die grootste verhoog voort te sit. Die KwaZulu-Nataller sê die Protea-vroue se kamp in Durban verloop uitstekend. Dit het verlede week begin. “Die oefening was van dag 1 af regtig goed,” sê sy. “Die onderbreking was baie lank en nou kan ons nie wag om weer aan die gang te kom nie. “Ons het die laaste paar maande genoeg tyd tuis deurgebring. Nou wil ons speel.” Shangase sê sy probeer kalm bly oor nog moontlike kanse om in die reeks vir die Proteas te speel. “Ek gaan dit eenvoudig probeer hou. As ons die basiese dinge kan regkry, sal die res in plek val.”