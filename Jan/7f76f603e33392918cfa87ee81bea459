EVERTON moet sy sokkies optrek, kla sy manager, Carlo Ancelotti, voor vandag se Premierliga-stryd in die Molineux Stadium teen die opwindende Wolves. Die Everton-span het klippe gekou om Rotherham Sondag in ’n FA Cup-derderondestryd te klop. Dit maak Ancelotti benoud oor wat kom. Verwag Boonop het Wolves die Toffees met ’n sege van 3-0 in die spanne se vorige kragmeting laas seisoen getroef. En ná Everton se vertoning teen die Cham­pionship-span weet Ancelotti nóg so ’n pak slae wag vir hulle as sy span nie ’n ommeswaai kan maak nie. “Ons sal professioneel moet wees en seker maak ons ruk ons reg en trek ons sokkies op, want jy kan niks as vanselfsprekend beskou nie,” maan Ancelotti. “Ons was nie op ons beste in die FA Cup nie, maar ek verwag ons sal teen Wolves beter rekenskap van onsself gee. – AP