MANCHESTER City wil Sergio Ramos se dienste as ’n vrye agent bekom. Dis omdat Real Madrid nog nie sy ster-verdediger ’n nuwe kontrak aangebied het nie. City is gretig en monitor Ramos se sake noukeurig van die kantlyn af. Hy verwag die bekroonde Spanjaard se onderhandelinge met Real sal skipbreuk ly. Luidens berigte sal dit glo ingewikkeld wees om ’n ooreenkoms met Real te bereik, maar City is oortuig hy kan die deal seal. City se baas, Pep Guar­diola, is glo ’n groot bewonderaar van die 34-jarige Ramos. Dit wil voorkom asof Guar­diola alles in sy vermoë sal doen om sy landgenoot na die gewilde Premierliga te lok en sodoende sy de­fence te versterk. Boonop ondersteun die klub se hiërargie vir Guardiola. Die tyding vanuit die Etihad is dat daar ’n doelbewuste poging is om Ramos se dienste as ’n vrye agent te bekom. City is ook glo bereid om Real se losprys te betaal vir Ramos, wat ’n groot salaris verdien. Dít is juis waarom Ramos en Real nog nie ’n ooreenkoms oor ’n nuwe kontrak bereik het nie. Ramos het reeds al die titels saam met Real gewen. Dalk is ’n nuwe uit­daging in ’n nuwe land die beste opsie vir Ramos, wat ook ouer word. Intussen het die Franse kampioenspan, Paris Saint-Germain, verklap hy jag Ramos en Lionel Messi se dienste. Dit krap sake deurmekaar, maar beteken Ramos sal selfs breër kan glimlag op pad bank toe. – AP