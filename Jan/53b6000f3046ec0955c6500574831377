VYF verdagtes is Donderdagaand in Port Elizabeth in hegtenis geneem nadat hulle na bewering vier versekeringsmaatskappye uit meer as R280 000 bedrieg het. Die verdagtes, tussen die ouderdom van 43 en 60 jaar oud, was deel van 'n sindikaat wat 'n versekeringsmakelaar, 'n dokter, 'n begrafnisonderneming, 'n voormalige polisieman- en polisiereservis insluit. Lt. kol. Philani Nkwalase, Valke-woordvoerder, sÃª die sindikaat het tussen Maart 2014 en Februarie 2015 sewe versekeringspolisse uitgeneem. Hulle het gewag tot die wagperiode verstryk en toe bedrieglike doodseise van tussen R10 000 en R50 000 ingedien. Hul bedrieglike aktiwiteite is uiteindelik deur 'n forensiese ondersoeker ontbloot toe hy in een geval nie die graf van 'n oorledene kon vind nie. 