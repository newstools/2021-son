MENSE op die platteland is teen die grond nadat die government hul ongeskiktheidstoelae gestop het. ’n Inwoner, Petro Wyngaard, sê: “Op die platteland is die lewe swaarder as in stede. Dis maklik vir die owerhede om te sê ‘gaan doen maar net weer aansoek vir jou disability grant’. “Weet hulle watter struggle dit is? En waar moet die mense die geld kry om na Sassa-kantore te reis?” Die stop van die lewensnoodsaaklike tydelike toelae vir persone met gestremdhede is besig om op nog ’n ramp af te stuur. Miena Swanepoel, ’n beneficiary, kla: “Die toelaag is al wat kos tafel toe bring. Wagperiode “Ek is gestremd en kan nie werk nie. Hier is ook nie werk vir my man, Koos, wat maar ’n seisoenwerker is nie. Sien jy appelkose of druiwe in die wingerde? So, waarvan gaan ons leef? En die virus maak dit nog moeiliker vir hom om werk te kry.” Begunstigdes moet nou weer ’n dokter besoek en dit kan maande vat voor die toelaes weer ingestel word. Jacob Willemse vra: “Wat nou van die wagperiode voordat die aansoek goedgekeur word? Gaan ons maar omkom in die tyd dat daar nie kos is nie?” Sharna Fernandez, LUR vir maatskaplike ontwikkeling in die Wes-Kaap, het gesê sy versoek die nasionale regering om sy besluit te heroorweeg.