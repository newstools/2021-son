‘AS DIT nie vir die Here was nie, sou ons dit nooit gemaak het tot waar ons vandag is nie.” Só vertel die Wesso-broers wat bekend geword het op die talentkompetisie Maak My Famous. Shushane Wesso (31) sê hulle sien uit daarna om hul nuwe single die lig te laat sien. “Ons is opgewonde om ons nuwe single, ‘Corona’, in Maart uit te reik. “Dit is ’n lied wat mense gaan inspireer en herinner dat die Here ons nie die gees van vreesagtigheid gegee het nie, maar van liefde, vrede en selfbeheersing.” Shushane sê Ju-Mario Thyse (30), hul keyboard- speler, het die lied geskryf. “Toe hy siek was, het God hom aangeraak en hy het ons genader om die geseënde lied op te neem en om ander daarmee te seën.” Volledige Emmanuel Wesso sê hulle was lank op soek na ’n klavierspeler. “Ons het Ju-Mario ontmoet by ’n konsert en vandag hy die musiekregisseur van ons orkes. Ons is nou soos familie. “Ons kan nie wag dat julle ons volledige album kan hoor nie, maar ons beplan om dit later die jaar uit te reik. “Ons harte is in gospel­musiek, want ons wil deur ons musiek die evangelie verkondig en kosbare siele na die Here lei.” Die Wesso’s sê hul ervaring op Maak My Famous het hulle baie wys gemaak. “Ons het alles geleer oor hoe die bedryf werk; ons het ook kom besef ons is tot alles in staat deur die Here, wat vir ons die krag gee.”