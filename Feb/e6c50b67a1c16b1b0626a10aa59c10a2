GEORGE. – Inwoners wat naby Pacaltsdorp se begraafplaas woon, voel niks lekker daaroor nie dat mense op pad werk toe ’n shortcut vat deur die spot van finale rus. Mense is veral ontevrede daaroor dat hierdie “shortcut” maak dat hul geliefdes se grafte vertrap word. Die laaste rusplek van afgestorwenes moet gerespekteer word, glo hulle. Roselina Myburgh (46) sê sy het haar mammie se graf besoek toe sy sien hoe mense wat op pad is werk toe oor verskeie grafte loop. Sy vertel: “Dit het my ontstel om te sien hoe die grafte vertrap word. Straat “Grafte is heilige plekke. Van die mense wat daar lê, het in hul leeftyd waardevolle bydraes tot die gemeenskap gemaak.” Derrick Mangele, nog ’n inwoner van Pacaltsdorp, het twee maande gelede ’n geliefde in die begraafplaas begrawe. Mangele sê: “Dit ontstel my om te sien hoe mense deur die begraafplaas stap asof dit ’n straat is. Daar moet begin word om respek aan die dooies te betoon.” Munisipale werkers wat in die begraafplaas werk, sê hierdie kortpad-gedagtes ontstel hulle ook.