DIS asof die Kaapse weer hom gereed gemaak het vir hierdie oomblik ... Geen wind nie op hierdie lieflike somersdag wat bedoel is vir een ding: strand toe gaan. Dit was immers gister die heel eerste keer dié jaar wat mense die strande kon gaan inwy nadat dit ná meer as ’n maand heropen is. Mense het behoorlik gister na die strande gestroom nadat pres. Cyril Ramaphosa die vorige aand aangekondig het dat beaches, openbare swembaddens en parke nou weer oopgestel is vir lede van die publiek om te geniet. Hy het dié besluit Maandagaand in sy family meeting aangekondig nadat nuwe gevalle en sterfgevalle verbind aan die corona-virus die afgelope twee weke aansienlik gedaal het. Die verslapping van die maatreëls vorm deel van die regering se pogings om die ekonomie weer aan die gang te kry ná die vlak 3 lockdown wat op 28 Desember ingeskop het talle besighede weer dood laat bloei het. Onder die streng aangepaste vlak 3-regulasies was strande gesluit en die verkoop van drank was weer verbode. Bedreiging Kapenaars het gister by die Mnandi- en Muizenberg-strand met Son gesels oor hoe hulle voel noudat daar ’n bietjie verslapping in die regulasies gekom het en veral om weer sand en seewater in hierdie hitte te kan ervaar. Ál die strandgangers is egter ten volle bewus dat Covid-19 steeds ’n realiteit is wat ’n bedreiging vir die samelewing inhou.