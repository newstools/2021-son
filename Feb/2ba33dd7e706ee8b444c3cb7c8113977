DIE weggooikind van Suid-Afrikaanse krieket Chris Morris het weer geskiedenis gemaak by die veiling van spelers vir vanjaar se Indiese Premierliga (IPL). Die Rajasthan Royals het die lenige naatbouler Donderdag vir $2,25 miljoen (sowat R33 miljoen) by di√© veiling gekoop nadat sy voormalige span, die Royal Challengers Bangalore, besluit het om hom te laat gaan. Selfs die IPL-kampioene, Mumbai Indians, het belangstelling in Morris se dienste getoon, hoewel dit lyk asof hulle sy prys doelloos opgestoot het, veral nadat RCB hom weer terug wou koop. Kings XI Punjab het ook belanggestel.