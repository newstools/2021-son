ARSENAL se manager, Mikel Arteta, glo sy span speel goeie sokker – al word dit nie tans in die doele en wenkolom bewys nie. Arteta was Saterdag weer ’n gefrustreerde man toe sy Gunners in die Engelse Premierliga met 0-1 teen Aston Villa verloor het. Dit is Arsenal se tweede nederlaag in die bestek van sowat 72 uur. Hy het net Woensdag met 1-2 teen Wolves vasgeval. Dié nederlae het die Gunners lelik laat uitsak op die punteleer – teen gister het hy die 10de plek beklee. “Ek is uiters teleurgesteld om op so ’n manier te verloor. Ons was die beste span,” het Arteta aan BBC Sport gesê. “Ons het elke afdeling van die spel beheer, maar dan balbesit afgegee. Verwag “Ons het hulle ook drie kanse gegee om nóg doele aan te teken. Wanneer dit ons kans om doele aan te teken, het ons nie die regte aangeë of skote op die doelhok uitgevoer nie. “Ons het genoeg kanse gehad, maar kon nie doele aanteken nie. So, jy kan nie verwag om te wen nie.” Die Gunners-baas het ook weer sy messe geslyp vir wat hy as swak skeidsregterbeslissings beskou. “Ons het nou al vier of vyf keer met net 10 manne gespeel. Teen Wolves het ons verdien om te wen. Rooikaarte het ons gekos. “Vandag het ander groot beslissings teen ons ons gekos. Maar dit maak nie saak wat die skeidsregter gedoen het nie, ons moes die wedstryd met gemak gewen het.” – Reuters