DIE gemaskerde robot-duo Daft Punk gaan nou hul maskers ná 28 goeie jare ophang. Die duo het die nuus van hul split in ’n agt minuut lange video, “Epi­logue”, op YouTube aangekondig. Kathryn Frazier, hul publicist, het Maandag die nuus bevestig. Thomas Bangalter en Guy-Manuel de Homem-Christo het in 1993 die gewilde Daft Punk in Parys begin. Hulle wou mense laat dans op house music met ’n tikkie Franse styl. Hulle het groot hoogtes in hul loopbaan bereik, onder meer die hit “Get Lucky” saam met Pharrell Wil­liams. Daft Punk het twee live albums, vier studio-albums, twee dokumentêre films, twee films en tientalle herinneringe geskep. Beurt Aanhangers van regoor die wêreld het onder die supersterre se YouTube-video hul liefde, waardering en hartseer gedeel. “Dit was lank, maar alle dinge moet tot ’n einde kom. Julle het ons die beste tye gegee om in groot te word. Nou is dit jul beurt om op die beste manier oud te word.” ’n Ander fan skryf: “Woorde kan nie die inspirasie en kennis beskryf wat ons ontvang het deur jare na dié twee robotte te luister nie. Wens hulle niks anders as goeie energie en positiwiteit vir die toekoms toe nie – dankie vir alles wat Guy en Thomas is.” 