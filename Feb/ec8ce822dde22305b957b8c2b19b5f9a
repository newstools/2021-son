DIÉ album sal jou laat dans totdat die son opkom! Die ouens Jayricko van Wyk (24) – oftewel RJay – en Lethan Fisher (22) – oftewel LK – van daai kwaai hit “Wikkel Wikkel” reik vandag hul debuutalbum, Dans toti Son Opkom, uit. RJay vertel die album gaan jou beste dans-moves uitbring. “Ons het 13 songs op die album. Dis almal nuwe songs. Die laaste song op die album is ’n remix van “Wikkel Wikkel”. Elke song het ’n lekker beat wat jou lekker sal laat dans.” Die duo van Wellington, oftewel Waks, sê hulle maak musiek wat mense laat goed voel. Studio “Ons musiek het altyd ’n boodskap. Ons skryf oor dit wat ons sien om ons gebeur. As mense ons musiek hoor, moet dit hulle laat glimlag en dans. Veral as jy ’n ‘af-dag’ gehad het, moet jy na ons musiek luister. Dit sal jou sommer in ’n lekker bui sit.” Die twee nederige musikante vertel hulle het nie ’n fancy studio waarin hulle die album opgeneem het nie. RJay wei uit: “Ek en LK neem sommer die songs in ons kamers op. Hy sal sy gedeelte in sy kamer opneem en ek doen myne in my kamer. Ons skiet ook sommer ons musiekvideo’s self.” Hulle sê daar is ’n spesiale song op die album wat Suid-Afrikaners se harte gaan roer. “ ‘Suid-Afrika United’ is ’n song wat die verskillende rasse en kul­ture hier in Suid-Afrika vier. “Dit herinner ons dat ons moet saamstaan. Ons is baie sterk as ons as ’n land saamstaan en dit is wat Suid-Afrika so spesiaal maak.” Daar is nie ’n hardekopie van die album nie, net ’n digitale een. So, as jy jou biscuit wil skud totdat die son opkom, kan jy RJay bel by 084 453 4455 en die album by hom bestel. 