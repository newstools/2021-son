THOMAS Tuchel (manager) se indrukwekkende begin van sy nuwe­ Chelsea-termyn beteken beslis nie dat alles rooskleurig en pluis is by Stamford Bridge nie. Sedert Tuchel einde Januarie die leisels by Frank Lampard oorgeneem het, is die Blues onoorwonne in hul vorige vier liga-wedstryde. Dit sluit in drie seges en een draw. Nuus dat Chelsea se big-money signing Hakim Ziyech ongelukkig is, plaas ’n demper op Tuchel se huidige impak. Ziyech, wat met ’n groot reputasie en losprys van £37 miljoen (sowat R745 miljoen) van Ajax Amsterdam gekom het, sukkel egter om sy voete in die Premier­liga te vind. Hy’t tot dusver een doel en drie assists in sy sporadiese verskynings in die liga bygedra. Die sterspeler van Marokko het in Tuchel se eerste wedstryd speelkans gekry, maar sedertdien nie ’n enkele minuut nie. Dis juis waarom Ziyech versoek het om dringend weens sy ongelukkigheid met Chelsea se hoof, Marina Granovskaia, te vergader. Ziyech wil na verneem word loop, omdat hy nie deel voel van Tuchel se plan nie. Aanslag Twee Italiaanse Serie A-reuse, Juventus en AC Milan, “monitor die situasie”. Die Blues sal verwag om vandag die sukkelende Magpies se vere op hul tuisveld te pluk in hul aanslag op Champions League-kwalifisering. Intussen het Tuchel gevra vir geduld om sy Duitse landgenoot Kai Havertz te help om sy volle potensiaal by die klub te bereik. Havertz, wat Bayer Leverkusen vir £71 miljoen (sowat R1,43 miljard) verlaat het, het gesukkel met Covid-19 en knaende beserings. Dié attacker probeer nog om sy stempel in Engeland af te druk. “Dit vat tyd en daar is geen quick fix nie,” het Tuchel vir Havertz in die bres getree. – AP