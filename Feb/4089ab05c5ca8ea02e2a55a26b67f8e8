Primedia is klaar met DJ Fresh en Euphonik. Die twee DJ’s wat onlangs geskors is hangende klagte van verkragting teen hulle, sê hulle kon nie met hul vorige werkgewer common ground bereik nie. ’n Vrou het op Twitter beweer die twee plaaslike DJ’s het haar en haar vriende dronk gemaak en bedwelm en daarna verkrag. Volgens die vrou het sy die voorval by die polisie aangemeld. Euphonik en Fresh was omroepers by die radiostasie 947, wat aan Primedia behoort. Hul laaste uitsending was op 15 Januarie. Primedia sê in ’n verklaring die aantygings het niks uit te waai met sy besluit om DJ Fresh (Thato Sikwane) en Euphonik (Themba Nkosi) van hul kontrakte te onthef nie. Regsadvies Geraint Crwys-Williams, interim CEO van Primedia Broadcasting, sê dit was ’n sakebesluit om die twee te laat gaan. In hul eie verklaring sê DJ Fresh en Euphonik hulle het ná regsadvies en konsultasies besluit om met hul openbare verpligtinge voort te gaan. “Ons sien uit daarna om ons name te herstel.”