DIÉ week skop Peadon Smith die tweede reeks van sy show met twee van Kaapstad se skitterende musieksterre af. Dié radio-persoonlikheid van Ravensmead het dit reggekry om Chad Saaiman en Sasha-Lee Davids vir sy show Spill the Tea with P te kry. Hy deel sy opgewonde sy planne vir die nuwe reeks van sy aanlyn show: “Hierdie reeks gaan groter wees. Die gehoor gaan baie meer betrokke wees. Die gehoor kan vrae vra en die gaste sal dit beantwoord. “In die eerste seisoen, wat tydens lockdown afgeskop het, het ons 72 suksesvolle shows gehad en ek wil net dié jaar daarop bou en die show meer pret maak. Dit was insiggewend en ons het baie mooi oomblikke gedeel. “Ek sien uit daarna om nog mooier oomblikke met my gaste en die gehoor te deel.” Smith vertel hoekom ons nie die show, wat Dinsdae en Donderdae live om 19:00 begin, moet misloop nie: “Elke show is sowat 20 minute, afhangende van die gas. Die gehoor kry die kans om hul gunsteling-celebs van nader te leer ken en met hulle te interact.” Die omroeper beloof ook dat Chad Saaiman, môreaand se gas, en Sasha-Lee Davids, Donderdagaand se gas, albei ietsie gaan sing om die gehoor te vermaak. So, tune in en hoor watter tea P het om te spill.