QUEEN Shudu is hier om Mzansi te dien. Mej. Suid-Afrika, Shudufhadzo Musida, het onlangs ’n hand bygesit toe die organisasie SA Harvest in plekke soos Philippi kos aan minderbevoorregte inwoners uitgedeel het. Ons trotse queen Shudu het pragtig gelyk in ’n swart toppie en goed passende denim terwyl sy gehelp het om hongersnood in agtergeblewe gemeenskappe op die Kaapse Vlakte hok te slaan. Queen Shudu het die wonderlike ervaring wat sy saam met die voedselreddingsorganisasie gehad het met haar followers in die sosiale media gedeel. Belangrik Queen Shudu gebruik haar stem: “Weens Covid-19 was daar baie onsekerheid oor die beskikbaarheid van voedsel in gemeenskappe en by organisasies soos die Masijongwe-kinderhuis in Nyanga. “Dit het nou meer as ooit belangrik geword om ’n helpende hand uit te reik na die mense wat dit so nodig het. “Organisasies soos Harvest SA doen hul deel om die stryd te stry teen food insecurity in ons land, maar saam kan ons soveel meer doen.” ’n Beeldskone queen met ’n mooi, rein hart en wie se hande vir niks verkeerd staan nie – dís mos wat ons hier in Mzansi nodig het.