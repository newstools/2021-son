DIE Suid-Afrikaanse Nasionale Redakteursforum (Sanef) is bekommerd nadat twee joernaliste Saterdag tydens 'n betoging oor masker-regulasies in Vishoek aangerand is. Monique Mortlock van eNCA se masker in van haar gesig geruk terwyl Athi Mtongana van Newzroom Afrika se selfoon afgevat en op die grond neergegooi is toe sy 'n onderhoud wou voer. Sanef sê dis kommerwekkend dat lede van die publiek joernaliste verhinder om hul werk te doen. "Gewoonlik kry ons moeilikheid van wetstoepassers,"sê Sanef se Hopewell Radebe. Radebe sê om iemand se masker te verwyder, maak inbraak op hul regte. Die betoger is in hegtenis geneem en gaan vandeesweek tereg staan op klagte van aanranding en crimen injuria. - EWN