DIE polisie in Port Elizabeth is op soek na 'n verdagte wat 'n kitskosplek in Lorraine beroof het. Kapt. Sandra Janse Van Rensburg, 'n polisiewoordvoerder, sê die verdagte het die winkel met 'n vuurwapen binnegegaan en geld geëis. Hy het ook die winkelbestuurder in haar kantoor aangerand voordat hy geld by haar ook geëis het. Die verdagte het met selfone en geld by nabygeleë bosse ingehardloop. Janse van Rensburg sê die bestuurder is agterna die hospitaal geneem. Die polisie vra dat enigeen met inligting hul naaste polisiekantoor kontak. – AlgoaFM