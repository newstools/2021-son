DIE rolstoel-slagoffer wie deur 'n metropolisiebeampte aangerand is, wag nog op 'n nuwe rolstoel nadat die beamptes sy rolstoel beskadig het. Zwelenkosi Ngidi (45) van Khayelitsha sê sy hoop is steeds dat die Stad Kaapstad sy rolstoel sal vervang, wat gebreek is toe die metropolisie hom in November 2020 van sy rolstoel by die Kaapstadse polisiekantoor geslinger het. Die voorval het plaasgevind toe Ngidi met die polisie wou gesels oor die aanhouding van gemeenskapsleiers, na betogings in Khayelitsha. Ngidi was woordvoerder van Intlungu Yabahlali Basematyotyombeni, die groep wie betoog het vir basiese dienste in die informele nedersetting wat tydens die begin van lockdown gevestig is. Volgens Ngidi is hy afhanklik van sy rolstoel. "Vroeër kon ek self na plekke ry, nou moet ek iemand vra om my rond te skuif omdat die wiele afkom. "Ek kan nie hospitaal toe gaan, of selfs vergaderings bywoon nie." Hy voeg by hy het R400 spandeer om sy rolstoel te laat sweis, maar dit breek steeds aanhoudend. Ngidi het ook aan Son genoem dat hy sedert die voorval nog niks van die Stad Kaapstad gehoor het nie. "My lawyer het ook nog niks inligting ontvang nie, maar slegs artikels in die media gesien. Intussen sê superintendet Ruth Solomons, 'n woordvoerder vir die metropolisie in die Stad: "Die Stad het 'n eis ontvang en daar word aandag gegee daaraan. Solomons voeg by dat die beampte, wie betrokke was in die voorval, is ook hangende 'n ondersoek geskors."