SOMIZI Mhlongo is nie net ryk nie, hy is rýk ryk. Die flambojante TV-aanbieder en choreograaf het nie twee keer gedink om die talentvolle plaaslike ontwerper Rich Mnisi se peperduur Xibelani-skirt te koop nie. Die skirt het ’n massiewe price tag van R60 000. Ek het julle mos laas week vertel twieps het na hul asems gesnak toe hulle die prys van dié tradisionele Tsonga-skirt van merino-wol sien. Maar Rich se ryk celeb-tjommie Somgaga het in die sosiale media laat weet hy het dié Xibelani-skirt gekoop, en sommer ook ’n paar ander items wat die ontwerper geskep het. Julle weet mos nou al hoe uit die wil uit die mense daar in die Twitter-strate is. Waardige En toe hulle Som-Som vir ’n slippie vra – net om te bewys dat hy wel R60 000 op die skirt geblaas het – het hy hulle sommer vinnig op hul plek gesit. “As ek dit doen, dan gaan ’n ander troll my weer vertel ek moet daai geld liewer aan ’n waardige saak geskenk het. “Julle in die strate is nooit tevrede nie. “Die een ding wat jy van my moet weet, is: Ek ondersteun plaaslike brands en kóóp die meeste van die tyd my items. “Dit is seker oukei as jy rustig slaap wanneer brands jou goeters verniet gee.” Ek kan actually nie wag om Somizi in daai Xibelani-skirt te sien terwyl hy ’n paar van sy killer moves wys nie.