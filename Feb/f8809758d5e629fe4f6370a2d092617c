DIE Stad Kaapstad is nog clueless oor wanneer die MyCiTi-busdiens in Mitchells Plain en Khayelitsha hervat sal word. Dis nou al meer as twee jaar nadat die N2 Express MyCiTi-busdiens opgeskort is wat tussen die middestad en dié twee areas diens gedoen het. Dit het gevolg nadat die Stad se kontrak met die taxi-vereniging Codeta van Khayelitsha, Route 6 van Mitchells Plain en Golden Arrow verval het. Onderhandelinge om ’n nuwe kontrak te onderteken het na bewering versuur omdat die Stad glo die taxi-organisasies dieselfde bedrag wou aanbied as hul vorige kontrak wat vir sewe jaar geldig was. Codeta het geweier om die kontrak te onderteken. Gedreig Dié organisasie het later gesê geen ander vereniging sal die MyCiTi-busdiens in Khayelitsha bestuur nie, want dis hul area. Dit het gevolg nadat die Stad gedreig het om ander diensverskaffers te nader toe Codeta geweier het om die nuwe kontrak te onderteken. ’n Paar MyCiTi-busse het kort voor die verval van die kontrak vlamgevat – sommige gevalle was weens tegniese foute wat oorverhitting veroorsaak het, maar die meeste gevalle was brandstigting. Son het vandeesweek die Stad se mayco-lid belas met vervoer, Felicity Purchase, genader om te hoor wanneer pendelaars kan verwag om die MyCiTi-busse weer in Khayelitsha en Mitchells Plain te sien diens doen. Purchase sê die Stad, in samewerking met die Wes-Kaapse regering en die na­sionale departement van vervoer, probeer steeds om alle partye on board te kry. Inlig “Dis nodig sodat ons met die nodige verkrygingsproses kan begin om die N2 Express-diens weer aan die gang te kry,” voeg Purchase by. Purchase kan egter nie sê wanneer die diens weer hervat sal word nie. Sy sê verder: “Die Stad sal die publiek inlig sodra die diens reg is om weer die roetes te begin ry.” Son het Donderdag berig dat Codeta in sy kennisgewing genoem het geen Uber of enige sedan-voertuie soos Toyota Avanzas, VW Polo’s of Hondas mag in hul sogenaamde “territory” diens doen nie. Die nota is intussen onttrek met ’n halwe verskoning nadat die Wes-Kaapse minister van vervoer, Bo­nginkosi Madikizela, met Codeta vergader het rakende die kennisgewing. Codeta se nuwe kennisgewing lui: “Voertuie vir skoliere word toegelaat om diens te lewer ingevolge die plaaslike riglyne.” Die notice sê egter niks oor Uber of enige ander e-hailing-dienste nie. Dat die hele kwessie met openbare vervoerdienste egter tot ’n spits gedryf is, kan duidelik gesien word in vandeesweek se skietery by taxi ranks.