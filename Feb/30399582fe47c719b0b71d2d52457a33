'N BETOGER is Saterdag tydens 'n teen-masker-betoging in Vishoek in die Wes-Kaap vir die aanranding van 'n joernalis gearresteer. News24 berig dat die #WeAreMore-betogers glo die regulasie wat dit verpligtend maak om 'n masker te dra, in 'n poging om die verspreiding van Covid-19 te beperk, is ongrondwetlik. Intussen het joernaliste op sosiale media gedeel hoe hulle deur betogers aangerand is. Monique Mortlock van eNCA vertel in 'n video hoe haar masker van haar gesig afgepluk is deur 'n betoger, wie geweier het om met haar te praat omdat sy 'n masker dra. We are on Fish Hoek Beach to cover the #WeAreMore protest against lockdown. But one of the organisers just assaulted me, even with officers around us. He refuses to speak to me because I'm wearing a mask. @eNCA pic.twitter.com/BYx991Qmd0 Newzroom Afrika se Athi Mtongana vertel ook hoe sy deur 'n ander betoger genader is en haar foon uit haar hand geslaan is. They claim that leaders of the country are paedophiles. And anyone that wears a mask supports them.  #EndLockdownProtest pic.twitter.com/l68he6a2WM "Ek was besig om die plek te verlaat toe die vrou my nader. Sy het gevra of ons deel van die media is, waarop ek ja gesê het. "Die vrou het toe genoem sy praat nie met mense wie 'n masker dra nie, omdat hulle pedofiele ondersteun. Toe ek haar vra hoe, het sy my foon uit my hand geslaan." Beide Mortlock en Mtongana vertel van die groot polisieteenwoordigheid op die strand. Die man wie Mortlock se masker van haar gesig afgepluk het is wel gearresteer. Police arrested one of the organizers after he assaulted a news reporter with broadcaster eNCA at Fish Hoek beach,  during a #WeAreMore protest action against the lockdown @TimesLIVE @CapeTown #covid19insa @COVID_19_ZA #LockdownSA pic.twitter.com/LmpVQtBNHk Kol. Andre Traut, 'n polisiewoordvoerder, bevestig dat 'n man in sy 40s is gearresteer vir aanranding en crimen injuria. In 'n verklaring veroordeel #WeAreMore hul leiers se gedrag. "Ons veroordeel sulke gedra en wil almal inlig dat sulke aksies is teen ons beginsels en doen skade aan wat ons wil bereik met ons protesaksies." Intussen het Alan Winde, premier van die Wes-Kaap, ook die mishandeling van joernaliste deur betogers en oortreding van Covid-19-regulasies veroordeel. 1/3 I strongly condemn the abuse of journalists by protesters at Fish Hoek beach today, as well as the complete disregard for Covid-19 regulations and the law. Winde sê: "Elke enkele individu het 'n verantwoordelikheid om die verspreiding van die corona-virus te beperk deur die belangrike regulasies soos om jou masker te dra en groot groepe mense wie saamdrom te vermy."