DIE Amerikaanse rapper T.I. ontken dat hy en sy vroutjie, Tiny, betrokke is of was by sekshandel. Kyk, Hollywood is bekend vir die rooi tapyt, ligte, kamera en aksie, maar oor die laste paar jaar het dinge vinnig verander. Die bekroonde sanger en nou tronkvoël R. Kelly en die TV-ster Bill Cosby se baie hoëprofiel-sake is voorbeelde daarvan. Dit lyk asof nog ’n naam nou by die lys gevoeg gaan word. T.I. en Tiny is in die kollig, want meer as 15 mense het glo oor hul traumatiese ervarings uitgepraat waar die paartjie hulle na bewering mishandel het. Nadat Sabrina Peterson, ’n voormalige familievriend, uitgepraat het oor ’n nare sekservaring met T.I. en Tiny, het sy glo ’n hoop anonieme boodskappe gekry van ander vermeende slagoffers. Een van die vroue het na bewering vertel sy en haar tjommie was baie jonk toe die paartjie met hulle seks wou hê, maar sy sê hulle het betyds spore gemaak. ’n Ander vrou beweer glo hulle bedwelm jong meisies en gebruik dan sex toys op hulle. Toestemming Maar hokaai ... dit lyk nou asof Sabrina die boodskappe dalk self opgemaak het. Die rapper van die hit “Live Your Life” het in ’n video op sy Instagram ontken dat hulle doenig is met enige sekshandel-aktiwiteite. Hy het wel gesê alles wat hulle in hul slaapkamer doen, gebeur met die toestemming van vol­wassenes wat van dieselfde slaapkamer-dinge as hy en sy vroutjie hou.