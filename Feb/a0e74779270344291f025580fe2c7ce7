ESKOM het aangekondig dat fase-3 beurtkrag vanaf Woensdagmiddag 13:00 tot Donderdagoggend 06:00 geïmplementeer gaan word. Fase-3 is nodig omdat die stelsel die afgelope drie dae onder geweldige druk is weens eenhede wat onklaar geraak het, sê Eskom. Dit is ook om noodreserwes aan te vul. Die kragreus sê daar is 'n groot waarskynlikheid dat beurtkrag Donderdag kan voortduur. Woensdagoggend is een eenheid by elk van die Lethabo-, Kendal- en Duyha-aanlegte afgeskakel vir herstelwerk. Daar is tans 4 858 MW van beplande instandhouding terwyl nog 14 521 MW kapasiteit onbeskikbaar is. Eskom het die publiek ook gevra om spaarsamig te gebruik.