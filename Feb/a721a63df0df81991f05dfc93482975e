DIS amper ’n jaar nadat ons in die klipharde lockdown sonder entjies en alkohol gegaan het en waarin alle besighede toegekap is. Nou, ’n jaar later, deur twee golwe van die pandemie, groot lewensverlies en met die ekonomie aan skerwe, het pres. Cyril Rama­phosa Sondag om 20:00 sy familievergadering gehou. Level 1 het skop om middernag in. Ons staan tans al op sowat 67 000 gesondheidswerkers wat reeds die Johnson & Johnson entstof ontvang het. Sedert ’n jaar gelede is ’n halfmiljoen mense aangesteek en oor die 50 000 mense het hul lewe verloor weens die virus. “Nou, ’n jaar later, het ons ’n beter visie oor hoe om die virus te beheer en te hanteer en verskillende entstowwe is ontwikkel. “Binne 10 dae maak ons vordering met inentings. “ ’n Nuwe besending van 80 000 eenhede entstof is Saterdag ontvang. Piek “Laat in April begin fase 2 van die entstofprogram.” Altesaam 11 miljoen eenhede entstof is van Johnson & Johnson bestel en 20 miljoen van Pfizer. “Ons is nou verby die piek van die tweede vlaag wat erger as die eerste was. Nuwe infeksies is aansienlik minder.” Op vlak 1 geld die volgende: Samekomste kan weer begin vir geloofs-, sosiale en politieke groepe met 150 binnenshuis en 250 buite. Nagklubs bly gesluit. Die aandklokreël is van middernag tot 04:00. Die regulasies, soos om ’n masker te dra, hande te was, en social distancing toe te pas, bly steeds van krag. Die fyner besonderhede van vlak 1-regulasies is Sondagaand in die Staatskoerant gepubliseer.