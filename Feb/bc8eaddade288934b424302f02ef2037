GRABOUW. – Honger was in alle waarskynlikheid die killer blow vir ’n dogtertjie wat vermoedelik weens voedselvergiftiging gesterf het. Daar word gegis dat paddastoele moontlik Melanie Vermeulen (9) se dood veroorsaak het. Maar dit was honger wat Melanie na die toadstools gedryf het Sy en haar gesin het maar daagliks van handouts gelewe oor albei haar ouers werkloos is. Haar pa, Melvin Thompson, vertel aan Son hy skarrel dag en nag om sy gesin te voed. Thompson maak staat op kos wat mense vir hom gee of wat hy by sopkombuise kry. Melanie is Donderdag skielik dood nadat sy van ’n seer maag gekla het. Volgens Thompson is daar nou sprake dat sy kos ingekry het waarvan die vervaldatum verstryk het of paddastoele geëet het toe sy en haar vriendin huisie-huisie gespeel het. Droog ’n Hartseer Thompson vertel: “Sy het ’n maagprobleem gehad en toe sy van haar maag begin kla, het ons gedink dit is maar dít. “Sy wou niks eet nie en gewoonlik was sy die een wat my kos ook sou opeet. “Al wat sy wou hê, is water, want haar mond en tong was heeltyd droog. “Die Donderdagoggend sê ek toe vir haar ouer sussie om haar wakker­ te gaan maak. “Sy kom sê toe sy kan haar nie wakker kry nie. “Toe ek tot by haar gaan, het ek reeds ’n snaakse gevoel gekry. Haar een ogie was halfpad oop en die ander een het in ’n ander rigting gestaar. “Ek het my hand op haar voorkop gesit en toe sommer geweet sy’s dood.” Thompson sê dit voel nou asof sy familie hóm vir sy dogter se dood blameer oor hy die een is wat daagliks met ou kos by die huis aankom. Volgens hom het hy altyd ou kos weggegooi of hy sou dit vir die kat gee. Maar Thompson sê hy weet ook sy dogtertjie het met haar vriendin gespeel en dat die twee met wilde mushrooms gespeel het. Hy sê hy weet egter nie of sy daarvan geëet het nie. Thompson sê ’n voorlopige nadoodse ondersoek wat op Melanie gedoen is, toon sy het ’n substance ingekry wat haar liggaam vergif het. Volgens hom is daar van haar keel tot haar maag ’n swart kleur opgemerk. Al wat die bedroefde derra van sy dogter oor het, is ’n swak foto’tjie van haar by haar crèche se graduation. Isabel Bailey, ’n gemeenskapsleier wat ’n sopkombuis bedryf, sê aan Son sy het al telkemale aan Thompson kos gegee en hy was baie uitsoekerig. Volgens haar het hy nie sommer enigiets gevat wat sy gegee het nie. Bailey vertel: “Hy sou altyd laat saans hier aankom en ek sou hom uitskel. “Ek sal dan inpak wat ek het, maar sekere goed wou hy nie hê. Hy sou dan sê hy het reeds daarvan. Ontmoet “Ek het altyd vir my dogter gesê hoe uitsoekerig hy is. Ek sou ook saam met die kos vir sy kinders lekkergoed stuur.” Bailey sê toe Thompson die hartseer nuus met haar deel, was sy geskok. Sy sê klein Melanie wou nog altyd saam met haar pa kom om die tannie te ontmoet wat vir haar lekkernye stuur. Maar nou sal dit nooit gebeur nie.