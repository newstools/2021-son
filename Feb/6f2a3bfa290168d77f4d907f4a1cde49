MZANSI se favourite oorspronklike Netflix-reeks het ’n paar nuwe gesigte ingebring vir die tweede seisoen wat hulle tans skiet. Blood & Water 2 gaan selfs meer fire wees as die vorige seisoen, wat nie net die mees gekykte reeks op die stroomdiens in Suid-Afrika was nie, maar ook in Amerika. Van die nuwe kids wat hulle aansluit by die alreeds briljante rolverdeling is Leroy Siyafa. Hy vertolk die rol van Sam, ’n nuwe love interest wat die koppe beslis gaan laat draai. Ons gaan ook meer sien van Greteli Fincham, wat die rol van Reece speel. Ons word dan voorgestel aan Reece se tjommies Pauline (Katishcka Chanderlal) en Zayd (Alzavia Abrahams). Dié drie tjommies gaan die Hoërskool Parkhurst op horings neem met al die kattekwaad wat hulle aanvang. Sterk Natuurlik gaan ons weer ons gunsteling- en oorspronklike karakters soos Ama Qamata, Khosi Ngema, Natasha Thahane, Gail Mabalane, Cindy Mahlangu, Thabang Molaba, Arno Greeff, Mekaila Mathys en Dillon Windvogel sien. Die reeks uit die pen van Nosipho Dumisa is ’n mystery-drama vir tieners en het ’n sterk vroulike lead. Die storielyn handel oor die 16-jarige Puleng Khumalo (Ama Qamata) wat dit regkry om by ’n posh privaat skool in te kom. Dan ontdek sy een van die gewildste leerders by die skool, Fikile Bhele, lyk baie na haar ouer suster, wat jare gelede vermis geraak het. Die eerste seisoen het mos geëindig waar Puleng aan Fikile vertel sy dink hulle twee is susters. So, ons wag almal in spanning om te sien hoe Fikile in seisoen twee op dié nuus gaan reageer.