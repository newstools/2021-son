GLENDENE United skerpskutter Therlo Moosa probeer om optimisties en fiks te bly. Dis nou te sê as die plaaslike sokkerseisoen wel hierdie jaar sal voortgaan. Die speler wat in een stadium van sy loopbaan op Mamelodi Sundowns se boeke was, is soos talle plaaslike sokkerspelers steeds in limbo oor die hervatting van die nuwe seisoen. Beheer Moosa sê dis maar moeilik om gees te vang in hierdie tye van onsekerheid. Die boorling van Mitchells Plain vertel: “Maar dit help nie jy kla nie, want almal is mos in dieselfde bootjie. “Ek fokus maar net op die dinge wat ek kan beheer. “Ek doen elke dag road running waar ek minstens 10 km aflê. “Dis maar hoe ek probeer om in shape te bly. “Dit is nogal challenging, maar ek probeer positief en fiks bly en ek maak seker ek is gereed. “Almal wag in spanning vir goeie nuus oor die local season.”