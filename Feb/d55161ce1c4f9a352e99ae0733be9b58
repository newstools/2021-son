'N MAN van die Vrystaat wat hom as 'n verkeersbeampte voorgedoen het, is gevonnis met 'n boete van R40 000 of 12 maande tronkstraf. Thabiso Collens Lengoabala (55) is Dinsdag in die Bethlehem-landdroshof op 'n klag van bedrog skuldig bevind en gevonnis. Kapt. Christopher Singo, 'n polisiewoordvoerder, sê Lengoabala het in Maart verlede aan 'n lid van die publiek gesê hy is 'n verkeersbeampte en kan vir hom 'n bestuurslisensie vir R4 000 reël. Singo sê die Valke se ondersoekspan teen ernstige korrupsie het begin ondersoek instel nadat hulle 'n tip-off ontvang het. Lengoabala is toe in hegtenis geneem.