GESPREKKE vind tans plaas om die R350 Covid-grant te verleng. Sò het die minister van maatskaplike ontwikkeling, Lindiwe Zulu, aan EWN bevestig. Die toelaag is verlede jaar geïmplementeer, as verligtingsmaatreël vir werklose inwoners wie nie enige ander vorm van maatskaplike verligting ontvang nie. Die toelaag het egter Sondag verstryk. EWN berig dat volgens Zulu is daar 'n moontlikheid dat die toelaag moontlik weer beskikbaar gemaak kan word. "Die gesprekke het nooit gestop nie," aldus Zulu. Dit is egter nog onduidelik waar die regering die geld sal kry vir die toelaag, maar die minister is hoopvol dat die toelaag kan terugkeer aangesien miljoene landsburgers daarvan afhanklik is. Zulu voeg by: "Dit is nie meer 'n geval van gaan jy dit doen nie. Nee ons is nie meer daar nie. Ons is nou by watter wetgewing is nodig, watter finansiële-stelsel moet gebruik word en hoe gaan ons geld kry." - EWN