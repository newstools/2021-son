MANCHESTER United het sy rieme Sondag styfgeloop toe die relegasie-bedreigde West Bromwich Albion die Red Devils se liga-aspirasies geknou het Bruno Fernandes se fantastiese linkervoet-volley het die Red Devils beslis van ’n verleentheid gered in ’n draw van 1-1 gister op The Hawthorns. Dis nadat Mbaye Diagne, die Baggies se leen-striker, die tuisspan so vroeg as die tweede minuut laat voorloop het met ’n kliniese kopskoot van binne die doelgebied. Fernandes, United se voorste doelskieter, het net voor die rustyd toegeslaan om sake vir die be­soekers gelykop te maak. Keerwerk United het in die tweede helfte aanval ná aanval geloods, maar kon nie deur West Brom se hardnekkige verdediging breek nie. West Brom het self uitstekende kanse gehad om United te bêre, maar goeie keerwerk deur David de Gea en swak afronding het Sam Allardyce (manager) se span gestuit. West Brom se goalie, Sam Johnstone, het in die doodsnikke fantasties gekeer om Harry Maguire se kopskoot teen die reggoppaal na veiligheid te stuur. United, wat nou sewe punte agter sy aartsvyand, Man City, is, bly egter in die tweede posisie met ’n beter doeleverskil teenoor Leicester City, wat derde is. – AP