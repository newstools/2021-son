MOSSELBAAI. – Inwoners van die plakkerskamp Endlovini is baie ingenome met ’n groep laities wat ’n toiletsitplekdief gepiemp het. Die dief is Saterdag op heter daad betrap. Die kinders het buite gespeel toe hulle oplet hoe ’n man die sitplekke van communal toilette verwyder. Woedende inwoners het toe opgeruk na die man se shack, waar hulle hom konfronteer het. Die snaar het hom gou skaars gemaak toe hy die woedende crowd gewaar. Kopseer Twee toiletsitplekke is later in sy plek onder ’n kombers versteek gekry. Vandalisme is ’n groot kopseer in dié buurt. Net verlede maand het inwoners gekla oor tikkoppe hul toilette so verrinneweer. ’n Inwoner, Donnie Matthews, het gesê: “Weens die vandalisme kan ons nie van die toilette gebruik maak nie en ons moet ons ding in die bosse doen. “Die man het geweet hy doen verkeerd, want toe hy ons gewaar, het hy weggehardloop.”