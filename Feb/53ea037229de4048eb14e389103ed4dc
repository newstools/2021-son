“HIERDIE is geen gewone jaar nie en dié is geen gewone staatsrede nie.” Pres. Cyril Ramaphosa het Donderdagaand met hierdie woorde sy vyfde staatsrede, onder buitengewone omstandighede in die parlement gelewer. Hy noem dat die corona-virus het almal onkant gevang. "Ons het dit nie verwag nie. Weens dit moes ons, ons planne en begroting aanpas." Volgens Ramaphosa is daar vier prioriteite waarop die land moet fokus. Dit is om die corona-virus te oorwin, om die herstel van die ekonomie te versnel en korrupsie te bekamp. "Die bevindings wat gemaak is oor die AstraZeneca (entstof) sal die keuse van entstowwe (wat teen die corona-virus gebruik sal word) affekteer." Die president het ook aangekondig dat gesondheidsorgwerkers, wie aanvanklik die AstraZeneca-entstof sou kry, sal nou die Johnson&Johnson vaccine gegee word. Die regering is ook besig om te onderhandel met vervaardigers, om te verseker dat die land genoeg hoeveelheid van entstowwe kry. Ramaphosa voeg by: "Ons het 9-miljoen van die Johnson&Johnson-dosisse gekry." Die eerste shipment hiervan sal na verwagting volgende week in die land aankom. Hy noem ook afgesien van die stryd teen die virus moet die land en die wêreld ook teen armoede baklei. "Ons moet hongersnood, armoede en ongelykhede bekamp. "Ons werkloosheidsyfer staan op 30,8%. Ons verwag egter om 'n sterk herstel van indiensneming teen die einde van die jaar te sien." Volgens die land se nommer-1 is daar reeds vordering met die land se ekonomiese herstel. Die president noem onder meer, in vergelyking met verlede, vervaardig die hoenderbedryf nou 1-miljoen meer hoenders per week. Ford en Toyota het ook nuwe motorvervaardigingsaanlegte in die land. Ramaphosa het inwoners van die land met fynbos vergelyk, wie elke 20-jaar moet brand om hul toestand te verbeter. "Die land sal, nes die fynbos na 'n ernstige brand, weer na die corona-virus opstaan. "As ons kyk na die skade wat die corona-virus veroorsaak het, sal ons nes die fynbos weer opstaan,” aldus Ramaphosa. "Nes die tawwe fynbos het Suid-Afrikaners ook bewys net hoe sterk ons is. "Ja, ons het foute gemaak. Maar ons het hoofsaaklik saam teen dié vyand opgestaan.' 