DAAR was geen jollery betrokke by Kimye se skeiding nie. Ek lees op E! Kanye West en sy vroutjie, Kim Kardashian West, het maar net van mekaar vervreemd geraak. Kim het Vrydag amptelik om ’n egskeiding aansoek gedoen nadat sy en die rapper sewe jaar getroud was. Dié is Kimmy se derde huwelik en Kanye se eerste een. ’n Bron vertel aan die publikasie: “Kim was moeg gewag. Sy het probeer om dit ’n kans te gee. Sy wou dit (die egskeiding) laas jaar al gedoen het. “Sy het dit baie tyd gegee, maar sy voel dit is nou tyd om net aan te beweeg. “Nie een van hulle (Kim of Kanye) was ontrou nie. “Niemand het iets slegs gedoen nie. Hulle het van mekaar weggedryf.” Volgens die bron het Kim aan hul vier kinders probeer verduidelik wat aan die gang is. North (7), Saint (5), Chicago (3) en Psalm West (1) het heeltyd by hul mammie in Calabasas, Kalifornië, gebly nadat hul derra glo uitgetrek het. Gewoond ’n Ander bron sê aan E!: “North het ietwat van ’n idee oor wat tans aangaan, maar die kinders het hulle meestal apart gesien, so dit is nie super surprising nie.” Nog ’n bron sê: “Kim het aan die kinders gesê sy is lief vir hul pa, maar hul paadjies moet skei. Hulle verstaan nie heeltemal wat aangaan nie, maar hulle is al gewoond aan die situasie.” Sjym, dis altyd so hartseer as daar sulke klein kinders betrokke is.