MENSE is so desperaat om die entstof te ontvang, dat hulle hulself as gesondheidwerkers voordoen. Die Wes-Kaapse departement van gesondheid sê sulke voorvalle is reeds in ander provinsies opgetel. ‘‘Dis heeltemal onaanvaarbaar,’’ het dr. Saadiq Kariem, die departement se bedryfshoof, aan die media gesê. Om soortgelyke voorvalle te voorkom, gaan gesondheidswerkers personeelkaarte of ander vorms van identifikasie moet saamneem wanneer hulle gaan om ingeënt te word. Kariem sê in die Wes-Kaap is daar 'n lys van mense wat by entstofpersele moet wees wat sal seker maak die regte mense word ingeënt. - News24