DIE sexyste man ter wêreld het sy “turtle” op Valentynsdag bederf deur ’n hele akwarium uit te boek sodat sy na regte seeskilpadjies kan kyk. Michael B. Jordan (34) is tot oor sy ore verlief op Lori Harvey (24) en hy is nie skaam om dit te wys nie. Die Black Panther-akteur wou natuurlik die nuwe paartjie se eerste Valentynsdag saam baie spesiaal maak. Die tweetjies het onder meer ’n romantiese ete in een van die onderwater-tonnels gehad. Lori brag op Instagram hoe sy bederf is: “My baby het ’n akwarium gehuur sodat ons ’n privaat toer kon doen.” Michael het haar ook ’n gestopte skilpad gegee. Sy liefdesnaampie vir dié stiefdogter van Steve Harvey is “Turtle”; vandaar al die skilpaaie. Asof dit nie genoeg was nie, het die akteur vir Lori aandele gekoop in die maatskappy Hermès. Jissie, Lori is darem ’n gelukkige meisie. 