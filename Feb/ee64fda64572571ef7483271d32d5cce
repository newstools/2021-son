DIT gaan een helse oorlog wees, maar sy geld is op Rowan Campbell. Só sê die Kaapse boksbeampte Rob Fenyes oor Campbell se kragmeting met Ryno Liebenberg op 14 Maart by Emperors Palace. Hulle pak mekaar dan om die Suid-Afrikaanse supermiddelgewigtitel. “Dit gaan uiteraard oorlog wees, want albei boksers hou daarvan om vorentoe te beweeg. Hardegat “Ja, Ryno het ál die ervaring aan sy kant, maar ek glo Rowan kan ’n upset veroorsaak, want hy is special. “Albei boksers is ook ewe hardegat in die kryt. So, kyk dus maar uit vir die grootste skouspel van die jaar,” sê Fenyes. “Rowan het net soos Kevin Lerena geen amateur-agtergrond nie, maar het alles om bo uit te kom. “Op papier behoort Ryno te wen, maar my geld is op Rowan.” Die veteraan-afrigter Harold Volbrecht sê Liebenberg kan met ’n knock­out wen as Campbell sukkel om die druk te weerstaan. Dié geveg is nou al geruime tyd ’n groot besprekingspunt in plaas­like bokskringe.