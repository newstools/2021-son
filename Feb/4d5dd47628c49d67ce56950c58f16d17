OUDPRES. Jacob Zuma gaan nie vandag voor die kommisie van ondersoek na staatskaping verskyn nie. Zuma se regsverteenwoordiger, Eric Mabuza, het die kommissie se voorsitter, adjunkhoofregter Raymond Zondo, hieroor ingelig - ure voordat hy moes verskyn. Mabuza sê egter dit is nie om die kommissie of die konstitusionele hof uit te daag nie. ‘‘Zuma wag nog op die bevinding van 'n hersieningsaansoek vir Zondo om homself te onttrek en die saak is nie voor die konstitusionele hof nie. So dit het nie 'n bevinding daaroor gemaak nie,’’ sê hy. Zuma was veronderstel om die hele week voor die kommissie te verskyn. Hy het ná 'n beslissing van die konstitusionele hof gesê hy gaan eerder tronk toe as om weer voor Zondo te verskyn. - EWN