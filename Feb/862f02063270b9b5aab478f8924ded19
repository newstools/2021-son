’N SWANGER mammie en haar gesin het in hul wendyhuis geslaap toe iemand ’n petrolbom daarteen slinger. Dit was gister in die vroeë oggendure dat Ronel Meyer, haar man en hul vier kinders moes vlug vir hul lewe toe hul huis skielik vlamvat. Dié voorval het in Hibberdene Court in Clarkes Estate plaasvind. Skiet Sy vertel dit was so ná 03:00 dat sy ’n geluid gehoor en kort daarna besef het hul enigste tuiste is aan die brand. ’n Hartseer Meyer vertel: “Ek het gehoor hoe iets teen my wendyhuis gegooi word. “Al wat ek vir my man gesê het, is dat die plek nou gaan brand en ons die kinders moet uitkry. “Dit was nie lank nie, toe begin skiet hulle. “Ek het nog weer ingegaan en die een jong het saam met my ingegaan om my te help om my plek te red. “Ek het gesien hy’t ’n gun in sy hand. Ek is terug die huis in oor ek na die kat gaan soek het. “Die kat was nie daar nie en ons is weer uit. “Ons kon toe niks red nie. Op ’n vraag aan Meyer hoekom hul huis gepetrolbom sou word, sê sy die enigste rede is dat haar oudste seun ’n gangster is. Volgens haar woon hy lankal nie meer by haar nie, maar hy het onlangs na die area teruggekeer. Sy sê: “Hy was saam met die Injas. Toe kom hy terug dié kant toe. Ek weet regtig nie, maar ek weet hy was in ’n gemors! “My man is glad nie by gangsters betrokke nie.” Meyer sê sy weet nie hoe hulle nou gaan maak nie oor sy nie ’n permanente werk het nie. Sy sê al wat sy het, is ’n casual job wat sy onlangs gekry het. Meyer se wendyhuis is nie die enigste plek wat afgebrand het nie. Haar buurvrou Joslyn­ Thomas ’n ma van vier, se plek het ook tot op die grond afgebrand. Volgens Thomas was sy en haar kinders die enigste mense wat tuis was tydens die brand omdat haar man tans in Mpumalanga werk. Sy sê die grootste verlies wat sy gely het, is haar kinders se skoolbenodigdhede wat sy aan die begin van Januarie al gekoop het. Thomas verduidelik: “Ek is al die afgelope vyf jaar werkloos en maak staat op my kinders se AllPay. Verloor “My man kry ook nie so maklik geld in nie. “Ons het regtig baie verloor in die brand. Ek het nog nooit in my lewe so groot verloor nie.” Volgens die twee mammies was die polisie en die brandweer op die toneel nadat die brand uitgebreek het. Toe Son die polisie om kommentaar nader, het hulle nie die voorval op rekord gehad nie.