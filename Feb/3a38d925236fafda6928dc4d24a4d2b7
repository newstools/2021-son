SY’S uitgeboek en besig en soek nie nou ’n berk nie. Die Suid-Afrikaanse aktrise Nomzamo Mbatha, wat binnekort in die internasionale movie Coming 2 America verskyn, wil nou eers volkome op haar loopbaan fokus. Sy’t aan Isolezwe gesê dating is nou die laaste ding op haar mind en sy wil die beste maak van haar move na Amerika. Die 30-jarige het net voordat die pandemie ons getref het, haar groot trek na Amerika gemaak om daar te gaan naam maak vir haarself. Die aktrise het ook uitgewei oor haar nuwe karakter, Mirembe, wat sy in dié movie teenoor Eddie Murphy speel. Sy sê daar is baie ooreenkomste tussen haar karakter – ’n royal groomer – en haarself. “Mirembe is ’n dame wat trots is op haar kultuur en haar herkoms respekteer. “As ek na die karakter kyk, is daar beslis sekere ooreenkomste tussen haar en myself. “Ek is ook ’n vrou wat mal is oor my verlede en hoe ek grootgemaak is. “Mense gaan ’n ander sy van my in die movie sien, asook my veelsydigheid.” Coming 2 America word op 5 Maart op Amazon Prime uitgereik.