TASHREEQ Morris is oortuig Cape Town City sal die eerste span word wat die flying Swallows hard terug aarde toe kan bring. City verwelkom Brandon Truter se Birds Sondag in die Kaap vir dié Premierliga-stryd. Die Citizens is egter self gretig om op die wenpad te kom ná twee nederlae in ’n ry in die Premierliga. Dis nie juis ’n ware refleksie van City se vertonings nie. Jan Olde Riekerink (coach) se span neig egter om konsentrasie op kritieke oomblikke in wedstryde te verloor wat dan tot sy ondergang lei. City se in-form striker, Morris, sê egter die manne is gefokus om weer op die wenpad te kom. Volgens Morris gaan die Birds beslis nie alles op ’n skinkbord kry nie. “Dis ’n tuisstryd en ons eerste prioriteit is om vir maksimum punte te gaan,” het Morris uitgewys. “Ons weet dat Swallows ’n challenge gaan wees, want geen ander span kon hulle tot dusver klop nie. “Dit sê nogal baie van hul vermoë. Maar ek dink ons beskik oor genoeg talent om hulle te klop. “Ons is due ’n goeie ver­toning met volpunte,” het die voormalige Ajax Cape Town-speler bygevoeg. Morris verwag ook om op sy onlangse driekuns in die Nedbank Cup teen Bloemfontein Celtic voort te bou. “My groot doelwit is om meer doele in die liga aan te teken,” verduidelik Morris verder. Sukses “Ek voel op die oomblik dat ek in ’n goeie space is en ek moet net geduldiger wees en in die regte areas beweeg. “Dit sal baie beteken om Swallows se defence af te breek en so sukses te behaal. “Dit sal egter vir my méér beteken as ons net ál drie punte kan insamel om ons op trefafstand van die challengers af te hou,” het die 26-jarige Morris afgesluit.