'N MA en seun van Kaapstad is in hegtenis geneem weens beweerde belastingsbedrog van R1 miljoen. Antoinette Pender (63) en haar seun John L Amour Pender (38) het reeds Maandag in die Bellville-landroshof verskyn. Zinzi Hani, 'n polisiewoordvoerder, sê John,'n geregistreerde belastingspraktisyn, het na bewering verskeie vals fakture namens sy ma by die Suid-Afrikaanse Inkomstediens ingedien. Die saak is tot Februarie uitgestel. – News24