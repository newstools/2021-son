DIE polisie in Limpopo is op soek na 'n groep mans wie 'n 43-jarige man Sondag met klippe doodgegooi en toe aan die brand gesteek het. News24 berig die aanvallers het ook die slagoffer se huis en motorvoetuie beskadig, asook die woning van nog 'n ander persoon. Brig. Motlafela Mojapelo, 'n polisiewoordvoerder, sÃª die voorval het Sondagoggend omstreeks 11:00 in Bismarck in Tzaneem plaasgevind. Die motief vir die voorval is nog onbekend, maar gesinsgeweld word nie uitgesluit nie. Volgens Mojapelo was die die oorlede na bewering by die huis toe 'n groep van ses mans daar opdaag en hom begin aanrand. "Hulle het sy huis, meubels en twee voertuie beskadig." Die slagoffer wie as Ngoako Thomas Pilusa geidentifiseer is, is deur die mans na 'n bos gesleep. Mojapelo voeg by dat in die bos het die mans saam met ander lede van die gemeenskap vir Pilusa gestenig, voordat hulle hom aan die brand gesteek het. Die skare is toe na die woning van nog 'n persoon in die omgewing. Toe hulle die man nie daar kry nie het hulle sy huis aan die brand gesteek. 'n Saak van moord, brandstigting en kwaadwillige saakbeskadiging word ondersoek. - News24