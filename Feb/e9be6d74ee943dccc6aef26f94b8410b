’N MAN se lus vir ’n ander man se vrugte het hom in St. Helena, buitekant Calitzdorp, pynlik te staan gekom. Soekie Snyman (skuilnaam) vertel: “Die man, wat ’n bekende oortreder is, en nog ’n outjie het daardie dag besluit om op ’n plaas perskes te gaan steel. “Baie van die mense hier steel vrugte en verkoop dit omdat hier nie juis werk is nie.” Volgens die bron is die twee glo gewaar terwyl hulle besig was om die goudgeel vruggies skelm van die bome te oes. “Dis toe dat die eienaar hulle gewaar,” sê die bron. “Daar word vertel dat die eienaar toe gaan ondersoek instel en sy honde saamgeneem het. Geleer “Die honde het toe die vrugtemanne lelik aangeval. Die diere het die groot man lelik bygekom. “Ons is mos geleer jy mag nie steel nie.” Son het die honde-slagoffer gaan soek. Bure het ons meegedeel dat hy klaar weer in die moeilikheid is en dat die polisie hom kom haal het. Sers. Chris Spies, ’n polisiewoordvoerder, het by navraag gesê: “Die speurders ondersoek ’n saak van aanranding na aanleiding van ’n voorval waarby ’n 33-jarige slagoffer op ’n plaas betrokke was. “Intussen is ’n 20-jarige man gearresteer in verband met die saak. Die ondersoek duur voort.”