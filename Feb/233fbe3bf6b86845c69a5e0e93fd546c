ANELE Mdoda het ’n nuwe TV-geleentheid losgeslaan! Die voormalige Real Talk with Anele-aanbieder en Mej. SA-beoordelaar is mede-aanbieder van die show The Buzz op DStv se komende leefstylkanaal, Honey. Volgens MultiChoice is Honey ’n Pan-Afrika-leefstylkanaal wat toegewy is aan Afrika-storievertelling. Honey, op DStv-kanaal 173, is die susterskanaal van VIA. The Buzz is ’n nuwe geselsprogram. Dit word van 15 Februarie uitgesaai. Medegasvroue Dit is ’n plaaslike weergawe van die Amerikaanse televisieprogram The View. Soos in die Amerikaanse weergawe van die program, sal Mdoda die verhoog met vier vroue deel. Hulle kom uit ander Afrikalande. Haar medegasvroue is Pearl Umeh van Nigerië, Rachel Wakesho van Kenia, Zanna Katoka van die Demokratiese Republiek die Kongo en Davina Mavuwa van Zimbabwe. Ek hou van die formaat van The Viewen as hierdie show op daai blueprint geskep is, behoort dit beslis ’n hit te wees.