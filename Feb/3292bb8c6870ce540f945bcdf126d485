MIKE Lukhubeni is terug by Steenberg United om die klub weer rigting te gee. Son verneem Steenberg se larney, Ferdinand Jacobs, het weereens op sy kam­pioen-coach se nommer gedruk om ’n sinkende Steenberg sy Eersteliga-status te help behou ná sy debuut-seisoen in die sogenaamde grave­yard-liga. Lukhubeni, wat Steenberg in 2018-’19 tot promosie gelei het, het in Februarie 2020 ’n bom gelos toe hy summier bedank het om hom by Real Kings aan te sluit. Theo Hempe het hom opgevolg en dié is einde laas seisoen ook die deur gewys. Lukhubeni se aanstelling volg nadat Jacobs sy vorige coach, Nasief Morris, laas week in die pad gesteek het ná drie maande in beheer. Dit volg ná ’n reeks nederlae wat Steenberg tot die relegasiesone (13de) laat afsak het. Ná 12 wedstryde, het Steenberg 12 punte. Dit is drie seges, drie draws en ses nederlae. ’n Bron na aan die klub sê aan Son die skuif kan dalk backfire. “Ek dink net dat Steenberg se huidige poor run in konteks beskou moet word,” verduidelik die bron. “Nasief het sy bes gedoen met limited spelers en resources. “Jy moet onthou dat die refs in die liga ’n neiging het om Kaapse spanne met dodgy besluite op die speelveld te knou. “Dis hoe jy wedstryde verloor in die liga. Dis ook hoe coaches hul jobs verloor. “Dis ’n cruel bedryf, maar dis ook die realiteit.”