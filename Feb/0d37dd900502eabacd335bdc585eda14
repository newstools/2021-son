DIE
internasionale klerehandelsmerk Converse het Dinsdag aangekondig dat hy R1 miljoen gaan skenk om Suid-Afrikaanse studente van hul studieskuld te verlig. Dié veldtog is
geïnspireer deur die #FeesMustFall-betogings wat vyf jare gelede plaasgevind
het Vroeër in
Februarie het die handelsmerk sy #KickTheDebt-veldtog van stapel gestuur en het
studente tussen die ouderdomme 13-28 die geleentheid gegee om hul studenteskuld
te vereffen. "Die
veldtog is daarop gemik om 'n verskil te maak in die jeug van Suid-Afrika aangesien
studies buitensporig duur is en  studenteskuld gevolglik ongelooflik hoog is,"
 sê die handelsmerk. Geregistreerde
studente kan tussen 3 Februarie en 3 Maart self aansoek doen of 'n ander
student benoem vir studenteskuldverligting. Converse, Skye
Distribution en sy diensverskaffer sal die finale begunstigdes uit die benoemde
studente kies. Die veldtog het ook 'n paar groot name wat as ambassadeurs vir die
veldtog dien. Die radiopersoonlikhede Mo Flava en Fix Moeti is van dié
ambassadeurs. Hoopvolle
studente kan aansoek doen en toegang kry tot die #KickTheDebt-aansoekvorms op
die Converse-webwerf of via WhatsApp deur die student se naam en #KickTheDebt
na 061 806 0654 te stuur.