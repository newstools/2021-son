JUAN Cuadrado is die mees onlangse Juventus-speler vir wie die beseringspook teister. Cuadrado is nie beskikbaar vir Juventus se eerste-been-ontmoeting teen FC Porto in die Champions League se ronde van die laaste 16 spanne nie. Die kragmeting word vandag in die Estádio do Dragão in Porto, Portugal, beslis. Juventus sal die veelsydigheid van sy Colombiaanse invoerproduk erg mis. Veral as in ag geneem word dat Juventus reeds moet klaarkom sonder die dienste van staatmakers soos Arthur, Aaron Ramsey en Paulo Dybala. Die beseerde Cuadrado gaan ook Juventus se ligawedstryd Maandag teen Crotone misloop. Nommer Andreas Pirlo, Juventus se manager, sal ’n verbetering van sy spelers soek nadat Napoli hulle die naweek in Serie A met 1-0 geklop het. Pirlo sal waarskynlik op Leonardo Bonucci se nommer druk om die Portugese in toom te hou. Pirlo sal egter verwag dat van sy ander sterspelers, soos Cristiano Ronaldo en Álvaro Morata, teen Porto die mas sal opkom. Intussen het Juventus ook bekend gemaak dat hy die dienste jag van Lyon se Memphis Depay. Die Nederlander sou aanvanklik na Barcelona geskuif het, maar Barca ervaar tans ’n geldelike krisis. Juve kan dus vry na Depay, wie se kontrak met Lyon nou einde se kant toe staan. – AP