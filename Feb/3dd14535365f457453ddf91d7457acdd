DIE strate van Los Angeles is dié naweek rooi geverf toe een van ons gunsteling-sterre in ’n sexy rooi nommertjie gespog het. Rebel Wilson, oftewel Fat Amy van Pitch Perfect, het die ghrênd, 10de jaarlikse NFL Honors-seremonie bygewoon in dieselfde rooi rok wat Meghan Markle eens op ’n tyd gedra het. Meghan het dié rok gedra toe sy in Maart laas jaar die Mountbatten Festival of Music in Royal Albert Hall bygewoon het. Rebel, wat onlangs haar billionaire-berk Jacob Busch afgesê het, het baie hard gewerk om gewig af te skud. Sy het pragtig gelyk in die rok wat sy met ’n ewe bloedrooi paar skoene gedra het. Sy het haar voorkoms voltooi met eenvoudige grimering en ’n elegante haarstyl. Rooi bly darem maar dêm mooi.