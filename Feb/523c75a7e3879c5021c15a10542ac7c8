'N VROU van Limpopo, wat na bewering die baasbrein agter haar man se moord is, gaan volgende week om borgtog aansoek doen. Ntanganedzeni Nemaranzhe het Dinsdag saam met haar medebeskuldiges in die landdroshof in Thohoyandou verskyn. Sy, Tshivangwabo Mudau, Tshililo Madega en Takalani Nemutandani is aangekla van die sakeman Azwifaneli Mudau se moord. Mudau is voor sy hek in Thohoyandou doodgeskiet. Nemaranzhe se borgtogaansoek begin volgende Dinsdag wanneer die saak hervat. Adv. Anneline van den Heever, haar regsverteenwoordiger, sê sy gaan dan 'n beëdigde verklaring by die hof indien.  - SABC News