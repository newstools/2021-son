COLE Alexander, midfielder van Odisha, sê dis ’n jammerte dat sy coach, Stuart Baxter, gepos is weens sy onlangse roekelose uitlatings. Dit volg nadat dié Indiese Superliga-klub die voormalige Bafana Bafana coach die deur gewys het ná ’n nederlaag van 0-1 teen Jamshedpur wat hom tot die laaste posisie verdoem het. Die 67-jarige Baxter het gekla oor die ref se besluite wat nie in sy span guns getel het nie. Die Brit het verder gesê hulle moes ’n penalty gekry het, maar die ref het dit nie toegeken nie. Distansieer “Ek dink een van die spelers moet eers iemand verkrag het of self verkrag word voordat hy ’n penalty kry,” het Baxter gesê. Odisha het Maandag in ’n verklaring gesê die klub distansieer hom van Baxter se uitlating. Die minder pittige uitlating het ook tot die coach se afdanking gelei. Alexander, wat juis vanweë Baxter in Indië speel, reken dis belangrik dat hy nie fokus verloor nie. “Ek wens die coach alles van die beste vir die toekoms toe. Ek het ’n plig teenoor die klub en ek moet seker maak dat ek altyd my beste gee,” het die Kapenaar gesê.