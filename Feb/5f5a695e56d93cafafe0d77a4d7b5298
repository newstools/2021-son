DIE saak van die Wes-Kaap se waarnemende verkeershoof, Farrel Payne, wat onder meer op ’n klag van seksuele aanranding in die Kaapse landdroshof verskyn het, is na die streekhof verskuif. Die 55-jarige Payne het in Oktober 2020 in die Kaapse landdroshof verskyn op klagte van poging tot verkragting, seksuele aanranding asook crimen injuria. Borgtog Jandré Bakker, woordvoerder van die Wes-Kaapse departement van vervoer en openbare werke, het vroeër bevestig ’n klag van seksuele teistering word ondersoek nadat só ’n klag aangemeld is. Payne is uit op borgtog van R5 000 en is steeds by die werk. Laas jaar het die EFF ook gesê hy hoor Payne is nog aan diens en die persoon wat hy na bewering geteister het, werk saam met hom. Die EFF eis Payne se skorsing terwyl die ondersoek voortduur. Hy verskyn op 25 Maart weer in die Kaapse streekhof.