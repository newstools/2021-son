DIE beskuldigdebank was Woensdag gepak toe elf polisiebeamptes in verband met moord van verlede jaar in 'n KwaZulu-Natalse hof verskyn het. Die beamptes word van Lundani Dlodlo se moord aangekla. Ndileka Cola, woordvoeder van die Onafhanklike Polisie-ondersoekdirektoraat, sê die cops is Woensdag in hegtenis geneem en het dieselfde dag in die Mahlabathini-distrikshof verskyn. Die beamptes is later elk op borgtog van R3 000 vrygelaat. Hulle verskyn weer op 23 Maart in die hof. – News24