DIE program om alle gesondheidswerkers in die Wes-Kaap in te ent vorder fluks. Daar is egter nog baie werk om te doen om te verseker ál die provinsie se front­line workers kry hul prik. Só het die Wes-Kaapse minister van gesondheid, dr. Nomafrench Mbombo, gister gesê. Sy het ingeloer terwyl gesondheidswerkers by die Tygerberg-hospitaal hul inenting gekry het. ’n Gesondheidswerker, Ebrahim Geswindt, het gister kort ná die toediening van sy entstof-shot gesê hy het absoluut geen ongemak verduur nie. Son het hom gevra of die naaldeprik seer is. “Nee,” het hy gou gereageer, “ek het dit nie eens gevoel nie.” Hy wou die vaccination-stasie dadelik verlaat, maar een van die verpleegsters wat die entstof toedien, het hom gou aangesê waar hy moet gaan sit sodat hy vir enige moontlike teenreaksie observe kon word. Tevrede Gesondheidswerkers wat klaar ingeënt is, word 15 minute waargeneem voordat hulle die saal mag verlaat. Mbombo het gister by dié hospitaal rondgeloop om te kyk hoe die inenting van gesondheidswerkers vorder. Sy is tot dusver tevrede met die vordering, maar het gou uitgewys nog baie werk lê voor. Volgens Mbombo is byna 2 000 gesondheidswerkers tot op hede ingeënt. Sy het gesê: “Ons wil die 13 000 dosisse wat die nasionale regering uit sy 80 000 aan ons toegeken het binne twee weke toedien. “Soos ek die proses verstaan, moet die land ál 80 000 dosisse toedien voordat ons nog dosisse kan ontvang. “Daarom is dit vir my baie belangrik dat ons die personeellede aanmoedig om ingeënt te word.” Mbombo het voorts beklemtoon sy het besluit om nie tydens die eerste fase ingeënt te word nie sodat die gesondheidswerkers voorkeur kan kry. Die minister het verduidelik sy wil nie haar politieke pos misbruik en voor in die tou inspring nie, want sy kwalifiseer nog nie om ingeënt te word nie. Mbombo het bygevoeg gesondheidswerkers wat voor veg teen die corona-virus moet steeds voorkeur geniet wat inenting betref. Administrateurs in die gesondheidsbedryf moet volgens haar ook eers wag, want hulle is ook nie aan die voorpunt van die pogings om Covid-19 te bekamp nie. Intussen die nasionale minister van gesondheid, dr. Zweli Mkhize, gister tydens ’n debat oor die Covid-19 vaccines in die parlement gesê die volgende 80 000 dosisse van die Johnson & Johnson-entstof sal na verwagting Saterdag in die land aankom.