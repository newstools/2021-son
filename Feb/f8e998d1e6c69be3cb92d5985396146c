MISDADIGERS se planne het in hul gesig opgeblaas. Drie verdagtes het hulle Sondagmiddag in Lentegeur, Mitchells Plain, vasgeloop toe die cops se taktiese re­aksie-eenheid op hulle toegeslaan het. Volgens ’n bron het die polisie op ’n wenk gereageer. Die einste tip-off wat op twee geleenthede op dieselfde dag suksesvol. Terwyl die polisie die huis in Lentegeur deursoek het, het hulle twee verdagtes op die job gevang waar hulle pakkies dagga aan’t opmaak was. Terwyl van die polisielede met die verdagtes besig was, het ’n ander cop die res van die huis deursoek. In die soektog het die cop op magasyne, ammunisie, ’n dubbelloophaelgeweer en selfs ’n handgranaat afgekom. Nog ’n verdagte is toe in hegtenis geneem. Besit Sers. Noloyiso Rwexana, ’n polisiewoordvoerder, bevestig die arrestasies en sê die drie sal in die Mitchells Plain-landdroshof verskyn sodra hulle aangekla word. “Die drie verdagtes, 19, 20 en 58 jaar oud, is vir die besit van dagga, die besit van ’n ongelisensieerde vuurwapen en ammunisie, asook die besit van ’n granaat in hegtenis geneem.” Dieselfde span cops het toe sy aandag op East­ridge gevestig. Daar het hulle twee verdagtes (32 en 62 jaar oud) vir die besit van 505 Mandrax-tablette, dagga en tik gearresteer.