'N VROU is Dinsdagoggend op die N2 buite Botrivier dood en nege mense het beserings opgedoen. Een van die beseerdes is 'n sesjarige kind. Volgens 'n woordvoerder van die Wes-Kaapse verkeersdepartement, Jandre Bakker het die ongeluk omstreeksÂ  06:33 gebeur. "Mense in 'n Toyota Quantum het op die N2 in die rigting van Kaapstad gery. 'n Ford Figo het in die rigting van Caledon gery en beheer verloor en teen die Quantum gebots. "Een vrou wat in die Figo was en nog 'n passassier is ernstig beseer." 