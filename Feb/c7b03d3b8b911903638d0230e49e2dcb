MENSE skinder dat Jennifer Lopez (51) se verloofde, Alex Rodriguez (45), ’n joller is. Ek lees op Page Six die TV-ster Madison LeCroy (30), met wie die voormalige base­ball-speler glo iets aan het, het self erken dat sy en A-Rod soms chat. Onskuldig Sy verklap: “Hy het nooit fisiek op sy verloofde gecheat met my nie.” Die aktrise voeg by hul oproepe was onskuldig en hulle het nooit enige fisieke contact gehad nie. “Ons het randomly oor die foon gepraat, maar nie gereeld nie.” Sy het ook ontken dat sy ooit saam met J.Lo se verloofde na Miami gevlieg het. “Hy het my gekontak, ja. Hy het my ge-DM op Instagram. Maar anders as dít, was daar niks. “Ek het hom nog nooit gesien of aan hom geraak nie.” Wel, dit lyk nie asof dié rondloper-gerugte J-Rod se liefdesbootjie enigsins geskud het nie, want die twee verloofdes was Sondagaand by die Super Bowl omtrent hêppie en liefdevol.