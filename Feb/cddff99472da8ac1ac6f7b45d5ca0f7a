LEERLINGVERPLEEGSTERS wat laas jaar hul gemeenskapdiens voltooi het sê die Wes-Kaapse gesondheidsdepartement sien hulle nie raak nie. ’n Groep van dié nursies het Dinsdagoggend buite die provinsiale-wetgewer betoog. Die optog is deur die Democratic Nursing Organisation of South Africa (Denosa) se studente beweging gehou. Hulle eis onder meer dat almal permanent aangestel word, aangesien hulle klaar geswot het en die nodige opleiding en ervaring vir die werk het. Fanny Ferris, ’n woordvoerder vir die studente, sê die departement het onlangs self gesê daar is 109 permanente poste. Daar is egter net 11 wat tot op datum plek gekry het. Mark van der Heever, ’n woordvoerder van die gesondheidsdepartement, sê hulle sal die memorandum van klagte bestudeer en na die betogers terugkeer.