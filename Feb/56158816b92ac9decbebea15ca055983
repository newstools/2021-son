JY MOET rich rich wees as jy enige iets van die briljante plaaslike ontwerper Rich Mnisi wil dra. Twieps kon hul oë nie glo toe hulle die price tag sien aan die ontwerper se Xibelani-skirt nie. As jy dié tradisionele Tso­nga-skirt van merino-wol wil koop, sal jy R59 999 betaal. Julle het reg gelees: net ’n sent minder as R60 000. Die peperduur skirt is deel van sy nuutste versameling, Hiya Kaya ’21, wat die ryk en kleurvolle Tso­nga-kultuur vier. Teikenmark Black Twitter het volmondig saamgestem dat Rich se price tag heeltemal belaglik is. Een gebruiker twiet: “Daai is ’n Xibelani wat privaat skool toe gegaan het.” ’n Ander een laat hoor: “Nee, julle. Ons is nie Rich Mnisi te teikenmark nie. Hy maak vir miljoenêrs klere.” Toe steek ’n ou video kop uit waarin Bonang ’n grap maak dat Rich se klere niks minder R2 miljoen kos nie. Twieps meen nou as die skatryk Queen B dink sy pryse is hemelhoog, dan sal ons gewone mense mos nooit die plaaslike ontwerper kan ondersteun nie. Ek kan onthou laas jaar in die winter het hy sulke mooi branded polonecks gemaak waarin baie celebs gespog het. Ek het tóé al begin spaar vir die poloneck, wat sowat R4 000 kos, sodat ek dit ten minste hierdie winter kan bekostig. Dink jou net in hoe lank diegene moet spaar wat daarvan droom om Rich se Xibelani-skirt te dra. Kyk, as jy enige iets van Rich dra, dan word jy gesien as cool, want benewens die feit dat groot plaaslike celebs soos Riky Rick, Siya Kolisi en Maps Maponyane Rich se klere dra, het Beyoncé al die Suid-Afrikaanse ontwerper se klere aan haar lyf gehad. DJ Black Coffee het tot sy tjommie se redding gekom en ’n foto gepost van homself in daai einste Rich Mnisi poloneck waaroor ek droom. In die twiet skryf hy dat jy beslis waarde vir jou tjieng kry. “Dit is elke sent werd.” ’n Ander twiep meen weer hy is trots op Mnisi, wat sy waarde as ’n Afrika-ontwerper ken, want sommige mense mind mos nie om dieselfde tipe geld te betaal vir brands soos Gucci en Louis Vuitton nie. Wat dink julle? Is Rich se kop reg aangeskroef? 