DIE Buffalo City-munisipaliteit se werkers soek hul Covid-19-risiko-toelaag. Die werkers het Vrydag voor die Mdantsane City mall in NU6 ’n gewelddadige betoging gehou, berig Algoa FM. Die polisie moes die betogers uitmekaarjaag, maar niemand is aangekeer nie. Buffalo City Metro se woordvoerder, Samkelo Ngwenya, sê kragtens Covid-19-regulasies word geen byeenkomste toegelaat nie. Hy sê die betoging was dus onwettig en dit was ’n daad van intimidasie, hooliganism en sabotasie. Ngwenya sê die Metro is teleurgesteld in die leierskap van die vakbond.