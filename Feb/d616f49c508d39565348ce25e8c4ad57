TWEE mense is in KwaZulu-Natal in hegtenis geneem nadat hulle met 'n bakkie vol drank betrap is. Die bakkie is by 'n roadblock in die Zululand-distrik afgetrek. Nqobile Gwala, 'n polisiewoordvoerder, sê in 'n verklaring die biere op die bakkie was met seil bedek. Gwala sê die voertuig was van Pongola af op pad om in Mashona en Mahlabathini af te lewer. Die twee verdagtes van onderskeidelik 33 en 35 jaar oud is ingevolge die Rampbestuurswet in hegtenis geneem. Hulle is weer vrygelaat nadat albei 'n boete van R1 000 betaal het.