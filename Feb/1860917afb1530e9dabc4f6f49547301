TREINDIENSTE tussen Kaapstad en Langa het vandag hervat, het die spooragentskap, Prasa, aangekondig. Dit vorm deel van die eeste fase om die sentrale lyn weer te heropen. Prasa sê in 'n verklaring konstruksiewerk vir fase-2 tussen Langa en Khayelitsha word vertraag deur inwoners van die informele nedersetting Siyahlala wat sedert 2018 op die treinspoor plak. Die inwoners is reeds kennis gegee om pad te gee, maar het sover geweier. Hulle sê hulle het nêrens om heen te gaan nie. Leonard Ramatlalane, Prasa se raadsvoorsitter, het vanoggend passasiers van die treindiens tussen Kaapstad en Langa by Kaapstadstasie verwelkom. - SABC News