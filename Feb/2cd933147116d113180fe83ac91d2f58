’n KAAPSE fotograaf van die African News Agency (ANA) wat na bewering sy vrou en hul dogtertjie met ’n besem geslaan het, is gefire. Die 39-jarige pa van twee het sowat drie weke gelede op sosiale media getrend, na ’n video waarin hy sy vrou met ’n besem slaan, soos ’n veldbrand versprei is. Sy vervreemde vrou het die video op haar Facebook-blad gepost na sy eers oor haar jarelange beweerde abuse gedeel het. In die video is die fotograaf en sy vrou in ’n onderonsie betrokke waarna hy haar met ’n besem slaan en ter selfde tyd die kind op haar arm raak slaan. Kort nadat die video aan die lig gekom het, is die fotograaf geskors terwyl ’n interne dissiplinêre ondersoek begin is. Lance Witten, redakteur by ANA, sê die fotograaf is van sy dienste ontslaan. "ANA beskou geslagsgeweld in ’n baie ernstige lig, soos ons gereeld deur ons veldtogte waaronder Don’t Look Away en #WeRemember wys. "ANA sal voortgaan om teen die geslagsgeweld te veg. Ons spanlede verstaan hulle rol om op te staan teen social ills soos geslagsgeweld, rassisme en ongelykheid." Son verneem die fotograaf is in die dissiplinêre ondersoek skuldig bevind aan geweld teen ’n vrou en kind, gruwelike nalatigheid, asook dat hy die maatskappy se naam in oneer gebring het.