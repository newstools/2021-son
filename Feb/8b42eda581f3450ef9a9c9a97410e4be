’N STIEFPA van Delft wat teregstaan vir die verkragting van sy vrou se tweejarige dogtertjie, het weer gister in die Parow-streekhof verskyn. Luidens die klagstaat het die man die eerste keer in Augustus 2019 in die hof verskyn op aanklag van verkragting. Son verneem die ouma het een oggend bloed op die meisie se nappies gesien. Sy het toe in die man se slaapkamer op nóg ’n bebloede nappy afgekom. Aanhouding Die kind is hospitaal toe geneem en hulle het bevestig dat sy verkrag is. ’n Saak is aanhangig gemaak en die man is gearresteer. Die 24-jarige het onskuldig gepleit op die klag van verkragting. Hy bly in aanhouding. Gister het die man se lawyer haar aan die saak onttrek en hy moet nou ’n ander regsverteenwoordiger kry. Die saak is tot 11 Maart uitgestel.