’N BABA is Dinsdag in ’n Golden Arrow-bus ge-gunpoint. Terwyl Cosatu wag vir GA se terugvoer op hul voorgestelde plan vir pendelaarsveiligheid, is ’n wapen op ’n klein baba in ’n bus gerig en die pendelaars is beroof. Na verneem word het die voorval 08:45 in die bus op die Town Centre-Tygervallei-roete gebeur. Bronwen Dyke-Beyer, woordvoerder van GA, sê hulle is baie ontsteld oor die voorval. Sy sê die saak is by die Bellville-polisiestasie aangemeld. “Dis hartseer om te dink misdadigers sal so laag daal dat hulle ’n onskuldige baba sal gebruik om hul rooftog te laat slaag.” Dyke-Beyer sê: “GA het ’n senior bestuurder afgevaardig om slegs op die rooftogte te fokus. “In die week is ’n paar busse gestop en deursoek. Onskuldige “Ons doen ’n beroep op passasiers om met die owerhede saam te werk terwyl hulle hul pligte uitvoer, aangesien dit ’n noodsaaklike veiligheidsingryping is.” ’n Pendelaar wat uit vrees anoniem wil bly, sê: “Hulle (die rowers) het gemaak asof hulle ook op pad is werk toe, maar hulle het heeltyd dié plan gehad. “Hoe rig jy ’n gun op ’n onskuldige baba sodat jy mense kan beroof?” Die passasier sê sommige mense is van hul clip card beroof. Hulle moet nou lift clubs of taxi’s gebruik. Mense is ook bang vir wat op die bus met hulle kan gebeur. Die pendelaar meen die busmaatskappy verloor nie net klante nie; dit verloor ook geld. “Jy weet nie meer watter kant toe nie. Jy is so vreesbevange dat jy elke sekonde rondom jou kyk. Wat my nog kwater maak, is dat die ouens wat opklim dieselfde modus operandi het. “Hulle klim in die bus en maak asof hulle pendelaars is. Dan, wanneer jy op die R300 kom, beroof hulle jou omdat daar nie stoppe is nie. “Daai R300-veld is hul getaway. Dis amper die roetine. So, daar moet ’n oplossing wees. “Die drywer kan ook nie aanry nie, want dan word hy gedreig.” Die passasier sê hulle is moeg daarvan om net te hoor dit word ondersoek. “Hoeveel meer sake soos dié moet ondersoek word? Ek kan nie eens tel hoeveel kere ons bus al beroof is nie. Nie een keer het ons antwoorde gekry nie. Nou moet ons self security speel. Dis mos nie reg nie.” Oorgedra Hy vra dat GA met ’n plan vorendag kom. Dyke-Beyer sê as pendelaars hul kaart kwyt is, kan hulle ’n mail stuur na fares­@­gabs.co.za dat dit geblok kan word en ritte op ’n nuwe kaart oorgedra kan word. “Ons doen ’n beroep op almal om hul kaart so gou moontlik te registreer, hul kaartnommer neer te skryf en dit veilig te hou.”