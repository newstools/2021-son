DIE eerste batch van die Covid-19-entstof het dalk hierdie week in die land aangekom, maar hoe het ongedokumenteerde persone toegang tot dit. Dit was een van die vele vrae wat tydens Woensdag se aanlynvergadering van die ad hoc-komitee oor Covid-19 gevra is. Ricardo Mackenzie, DA LPP, wou ook weet hoe mense opgespoor sal word tydens die inentingstydperk. Hy sê: "Om 'n persoon toegang tot die entstof te kry moet hy of sy oor die nodige dokumente beskik, maar hoe sal iemand opgespoor word as hulle nie enige dokumente het nie. Mackenzie voeg by dat talle inwoners oor die paastydperk ook rondbeweeg na ander provinsies en wou weet hoe dit die inentingsproses raak. "As ek byvoorbeeld na Port Elizabetg gaan en ek moes die tweede dosis kry, sal ek dit in 'n ander provinsie kan kry." Mackenzie wou ook weet teen watter stadium sal die enstof by apteke beskikbaar wees, sodat mense nie na een van die sowat 800 plekke wat geidentifiseer is gaan nie. Volgens die regering sal almal wie die entstof wil ontvang op 'n elektroniese inentingstelsel moet registreer. Die elektroniese inentingdada-stelsel is die ruggraat van die inentingsprogram. Na die registrasie sal die stelsel die geregistreerde persoon indeel by 'n inentingsentrum die naaste aan die individu en die persoon ook inkennis stel. Dr. Nomafrench Mbombo, die Wes-Kaapse minister van gesondheid, sê: "Daar is alreeds 'n nasionale inligtingstelsel, maar die eerste persone wie die inenting ontvang is gesondheidsorgwerkers." Sy het beklemtoon dat vir nou is ons nog in fase een. "Indien die persoon nie 'n gesondheidsorgwerker is nie en ook nie aan die kriteria vir fase twee voldoen nie, sal daardie persoon moet wag vir fase drie wat heelmoontlik Junie kan wees. Dit alles is afhangend van die beskikbaarheid van die middels. "Al wil ek ook voor in die ry wees, as ek nie 'n gesondheidsorgwerker is nie of iemand met onderliggende siekte nie, sal ek moet wag vir fase-3." Tydens die komitee se vergadering het die Vryheidsfront Plus se Peter Marais ook sy mening gedeel oor die toeganklikheid van ivermectin, 'n eksperimentele Covid-19-behandeling. Marais het aan die departement van gesondheid gevra: "Waarom hoor ons nie van die departement hieroor nie, want dit is die goedkoopste en selfs effektief vir Covid-19. "Ons het nie geld nie en dink aan begrotings sny maar oorweeg nie hierdie opsie nie. Ek ken mense wie herstel het van Covid-19 wie ivermectin gebruik het," sê Marais. Dr. Keith Cloete, hoof van die Wes-Kaapse gesondheidsdepartement, sê in antwoord dat hulle leiding neem van die kliniese-kundiges in die land oor watter medikasie om te gebruik. Net verlede naweek het doeanebeamptes en die polisie ses mense vasgekeer wie probeer het om ivermektien-pille met 'n straatwaarde van sowat R6m die land probeer in smokkel. Intussen het 'n organisasie vir vlugtelinge die regering se aankondiging verwelkom dat vlugtelinge en asielsoekers in die land ook die Covid-19-entstof sal ontvang. Pres. Cyril Ramaphosa het die aankondiging Maandagaand, tydens sy toespraak aan die land, gemaak.