SA RUGBY (Saru) gaan verskeie innovasies in die voorbereidingsreeks bekendstel. Rassie Erasmus, Saru-direkteur van rugby, het spanne en skeidsregters gevra om die aksie op die veld te vermeerder en die spel te bespoedig. “Ons wil ’n verandering in die mentaliteit van ons spelers sien ten opsigte van die bespoediging van die spel,” het Erasmus gister in ’n verklaring gesê. “Ons werk saam met die spanne, skeidsregters asook SuperSport om te verseker dat dit gebeur. “Foute sal gemaak word en ons verstaan ??dit. Ons wil ook nie inmeng met hoe spanne die games gaan benader nie. Ons weet egter dat dit ’n groot verskil gaan maak deur sekere aspekte van die spel te verskerp. Dimensie “Ons wil minder die bal buite speel en meer aksie sien, want dit sal nie net ’n beter produk lewer nie, dit sal ook beter kompetisie tussen die spanne skep. Dit sal lei tot beter spelers en uiteindelik sal die Springbokke daarby baat vind.” Kommentaar van die kantlyn deur spelers sal ’n nuwe dimensie aan regstreekse uitsendings gee. Daar gaan van nou ’n aftelling wees vir strafskoppe (60 sekondes), skrums (30 sek.) en doelskoppe nadat ’n drie toegeken is (90 sek.). Die publiek sal ook ’n nuwe perspektief oor spantaktiek kry met afrigters wat boodskappe aan spelers langs die veld sal oordra. Dit sal een keer in elke helfte gebeur. Spelers van die groep gaan ook ’n kans kry om met die kommentaarspan te skakel.