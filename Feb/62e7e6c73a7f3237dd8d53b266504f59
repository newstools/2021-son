DIE soektog na 'n agtjarige meisie van Oos-Londen het tragies geëindig. Lihlumo Mzini se liggaam is by die informele nedersetting Dorchester Heights naby die Hemingways-winkelsentrum gevind. Volgens bronne was sy laas in die geselskap van 'n onbekende man gesien. Kol. Sibongile Soci, 'n polisiewoordvoerder, sê die meisie se 43-jarige ma is Sondag vir nalatigheid in hegtenis geneem. Sy het Maandag in die hof verskyn. Soci sê die vrou bly in aanhouding totdat sy volgende maand om borgtog gaan aansoek doen. Die polisie ondersoek intussen die moordsaak. - Algoa FM