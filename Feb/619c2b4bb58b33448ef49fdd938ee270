OUDPRES. Jacob Zuma gaan hom nie steur aan die konstitusionele hof se uitspraak nie en sê hy gaan nie langer sy samewerking aan die kommissie van ondersoek na staatskaping gee nie. Zuma sê in 'n verklaring van sy stigting hy is nie bang om tronk toe te gaan nie. Die verklaring kom na die konstitusionele hof verlede week beslis het Zuma móét voor die kommissie verskyn. Zuma sê hy het nou geen ander keuse as om uitdagend te wees nie. Hy het ook die hoogste hof in die land daarvan beskuldig dat dit gepolitiseerd is. "Aantygings wat onlangs teen die regbank gemaak is, is onlangs misgekyk en is deur die voorsitter self geonderdruk," lui die verklaring. "Ek stel dit vooraf duidelik dat die kommissie van ondersoek na staatskaping vorentoe geen verdere samewerking van my in enige van hul prosesse moet verwag nie. "As dié standpunt geag word as 'n oortreding van hul wet, dan moet die gereg sy gang gaan." - eNCA