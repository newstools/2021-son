PRES. Cyril Ramaphosa het saam met gesondheidswerkers van die eerste mense geword om met die Johnson & Johnson-entstof ingeënt te word. Ramaphosa is Woensdagmiddag by die Khayelitsha-distrikshospitaal ingeënt. Hy het agterna gesê dis 'n mylpaal vir die land. "Om ingeënt te word is 'n straightforward proses. Ek wil Suid-Afrikaners uitnooi om hulle ook in te ent sodat ons almal veilig kan wees," het Ramaphosa gesê. "Dis 'n nuwe era vir ons. Een waarin ons die gesondheid van ons land gaan herstel." Sy besluit om van die eerstes te word om ingeënt te word, is om vetroue in die entstof te wys en vrese uit die weg te ruim. Die eerste besending van 80 000 dosisse van die J&J-entstof het Dinsdagaand in die land aangekom. Die regering het onmiddellik met die eerste fase van die entstofprogram begin.  