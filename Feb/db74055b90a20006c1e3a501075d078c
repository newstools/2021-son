DIE tweede toets tussen Bangladesj en die Wes-Indiese Eilande in Dhaka is ná die eerste dag gelyk. Die Windies kom kolf Vrydagoggend voort op 223/5 nadat die middelkolwer Nkrumah Bonner se onoorwonne 74* die anker van hul beurt was. Die kaptein, Kraigg Brathwaite (37), en sy aanvangsmaat, John Campbell (36), het die dag met ’n goeie vennootskap van 66 begin. Toe het ’n tipiese Windies-kolfineenstorting hul vordering gekniehalter. Hulle het op 116/4 gesteier voordat Bonner en Jermaine Blackwood (28) weer die beurt op koers gekry het. Joshua da Silva (22*) kolf Vrydagoggend saam met Bonner voort.