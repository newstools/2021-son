SUID-AFRIKA se baseball-seisoen is amptelik afgelas. Dit volg nadat die SA Bofbalunie (Sabu) ’n omsendbrief aan die onderskeie unies op Facebook gestuur het. Bles Kemp, oud-Springbok-kaptein en groot gees in die sport, sê die spelers het van Oktober tot Desember geoefen voordat alle aktiwiteite weens die pandemie gestop moes word. “Dié naweek het Sabu ’n brief uit­gestuur weens die level 3 lockdown en die huidige stand van Covid-19-syfers. “Daarvolgens is besluit dat geen baseball verder dié seisoen gespeel sal word nie en dat aktiwiteite amptelik afgelas word. Verander “Suid-Afrika sal dus vanjaar geen verteenwoordigende spanne oorsee stuur vir toere nie. Daar sal ook geen nasionale kongres wees tot 2022 nie.” Die nasionale liggaam sê hy het weens die huidige omstandighede geen ander keuse as om dié besluit te maak nie. Omdat sport se seisoene dalk voortaan kan verander – soos wat nou met rugby die geval was – moet baseballers maar op eie houtjie aan die gang en fiks bly.