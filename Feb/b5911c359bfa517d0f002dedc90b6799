DIE Stad Kaapstad wil die bewoners uitsit wat tans in die vervalle Woodstock-hospitaal woon. Die Stad sê hy betaal reeds sowat R400 000 per maand meer aan wetstoepassing oor onwettige besetting die hoogte inskiet. Die bewoners het voorheen by die Stad gepleit om hulle toe te laat om by die ou hospitaal in te trek. Maar die Mayco-lid vir menslike nedersettings, Malusi Booi, spreek sy misnoeë oor die onregmatige besetting uit. “Onder geen omstandighede kan 'n mens onwettige grondbesetting goedkeur nie. Die hele behuisingsprogram rus op die beskerming teen onwettige grondbesetting,” verduidelik Booi. “Daar is tans projekte ter waarde van R1,3 miljard wat verloor kan word.” Booi sê sowat 700 beplande huiseenhede is op die spel as die lawyers en aktivste van die groep Ndifuna Ukwazi vir dié besetters magtiging wen om nie die hospitaal te ontruim nie. Bewoners het al in 2017 by die hospitaal bbegin intrek en sedertdien het die inwonertal vinnig gegroei. Die organisasie Reclaim the City het die besetting gereël en die hospitaal Cissie Gool House gedoop. Karen Hendricks van Reclaim the City Woodstock sê die Stad se poging om bewoners in die middel van 'n pandemie sonder 'n heenkome te laat, is totaal onvanpas. "Om dinge erger te maak het die Stad nie eens op 'n beteknisvolle manier in gesprek getree met die families nie. Hulle is veronderstel om dit te doen voordat hulle voortgaan met ’n uitsettingsproses. – News24 