LIVERPOOL sukkel nog om ’n ooreenkoms te bereik met sy Nederlandse middelveldspeler, Georginio Wijnaldum. Wijnaldum is sterk gelink met ’n skuif na Barcelona en het ook nog nie ’n nuwe kontrak by dié klub aanvaar nie. Onderhandelinge tussen Liverpool en Wijnaldum is glo “baie ingewikkeld”. Nuus uit Liverpool se kamp is dat die nuutste aanbod vir Wijnaldum glo te min is vir hom en die Nederlander is glo baie teleurgesteld hieroor. Gini het dié seisoen in byna elke stryd vir Liverpool gespeel. As hy sou besluit om te loop, sal hy ’n groot leemte los in Jürgen Klopp, manager, se span. Die feit dat die Premier­liga-kampioen nie meer die dienste van Lille se midfielder Renato Sanches gaan bekom nie, is dalk ’n aanduiding dat Wijnaldum kan aanbly. Die verwagting is dat Liverpool­ Sanches na Anfield gaan probeer lok as dekking vir Wijnaldum. Bewus Intussen het Klopp sy spelers herinner dat hulle vandag sake op Anfield sal moet regstel wanneer hulle Brighton & Hove Albion in Merseyside verwelkom. “Die spelers weet goed wat op die spel is en hoe ons in ons laaste wedstryd gespeel het,” het Klopp laat hoor. “Ek verwag ’n baie oop en vloeiende wedstryd, want Brighton is ’n span wat die bal goed kan rondbeweeg. “Hy het ’n gedugte span soos Tottenham geklop en ons sal op ons hoede moet wees.