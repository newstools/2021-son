ASOF een hunk nie genoeg is nie, gaan ons nou in M-Net se gewilde telenovela Legacy na nog ’n hunk kan kyk. Die model en akteur Lunga Shabalala gaan hom eersdaags by dié program aansluit. Lunga gaan die rol vertolk van die seun van die geharde sakeman Msizi Zulu (gespeel deur Siyabonga Thwala). Aantreklik Mense op Twitter is egter nie te hêppie daaroor dat die aantreklike akteur ’n rol in Legacy gekry het nie. Mense meen hy is ’n sexy spiertier sonder acting skills. Hoewel ek ook soms gecringe het toe hy Li­ndani Dhlomo in The River gespeel het, kan ek sien hoekom hulle die model gekies het om Msizi se seun te wees. Lunga en Siyabonga is albei aantreklik en lyk nogal na mekaar. Anders as Lunga is Siya ongetwyfeld ’n dêm goeie akteur. Een twiep kla: “Kom ons hoop sy acting skills het beter geword.” ’n Ander een laat hoor: “Ek is lief vir Lunga, maar ek voel hy kry sy gigs deur connections. Hoewel hy as man 10 uit 10 kry, is hy ’n ondergemiddelde akteur, maar steeds kry hy jobs in groot produksies.” M-Net, al manier hoe julle twieps gelukkig gaan hou, is as Lunga nie te lank in Legacy gesig wys nie en met elke tweede scene kaal bolyf is.