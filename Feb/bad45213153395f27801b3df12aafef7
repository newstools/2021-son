'N HUISROWER het sy rieme lelik styfgeloop toe die polisie in Kariega (voorheen Uitenhage) hom doodgeskiet het. Die voorval het Donderdagaand in die woonbuurt KwaNobuhle gebeur nadat 'n huiseienaar van kontant, 'n TV-stel en 'n voertuig beroof is. Kapt. André Beetge, 'n polisiewoordvoerder, sê lede van die honde-eenheid is ontbied en het die gesteelde Mazda opgespoor met drie mans wat naby die kar gestaan het. Beetge sê een van die mans het 'n vuurwapen uitgepluk en op die polisievoertuig losgebrand. 'n Skietgeveg het toe ontstaan waarin een van die mans doodgeskiet is. Die cops het 'n 9mm-vuurwapen langs die rower gevind. Alle gesteelde goedere is ook teruggevind. Die polisie soek nog na die ander twee verdagtes wat gevlug het. – Algoa FM