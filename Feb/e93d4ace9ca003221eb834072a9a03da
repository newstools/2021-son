'N MAN van Gauteng is twee lewenslange vonnisse en 'n bykomende 114 jaar opgelÃª vir verskeie verkragtings en ontvoerings. Lebohang Mofiri (33) het die misdrywe tussen 2014 en 2019 in Evaton en Vanderbijlpark gepleeg. Mofiri is Dinsdag in die rondgaande hof in Vereeniging gevonnis. Hy het in November 2014 'n egpaar by 'n garage in Beverly Hills beroof en het die vrou agterna verkrag. 'n Jaar later het hy twee vroue met 'n vuurwapen gedreig en het een van hulle verkrag. In Desember 2015 het hy drie vroue met 'n vuurwapen in hul huis beroof. Hy het hulle agterna verkrag. Mofiri is uiteindelik in September 2019 in hegtenis geneem nadat hy deur DNS met die misdrywe verbind is. - News24 