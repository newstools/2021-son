NES Henk en Sofia se egskeiding deur is, beland hulle saam in die bed – vir die eerste keer in meer as ’n jaar. Maak julle gereed vir die lekker plaaslike romantiese drama Meisies wat Fluit, wat môreaand 21:00 op kyk­NET (DStv-kanaal 144) te sien is. Die fliek is laas jaar op BoxOffice uitgereik, maar nou gaan ons – wel, dié van ons wat DStv het – die geleentheid kry om dit teen geen ekstra koste nie te kyk. Leandie du Randt, wat onlangs aangewys is as die aanbieder van Love Island SA, vertolk die rol van Sofia. Stiaan Smith speel Henk. Die aktrise wat in Jagveld en Mooirivier gespeel het, sê Meisies wat Fluit is nie ’n romantiese komedie waarin alles snaaks en perfek is nie. Ondersteunende “Die storie wat die fliek vertel, is eg. Ek is ’n kunstenaar wat egte stories wil vertel. Ek is in ’n stadium van my lewe waar ek my ma verloor en ’n egskeiding gehad het.” Amalia Uys vertolk die rol van Jani, Sofia se reguit maar baie ondersteunende vriendin. Die res van die rolverdeling sluit in Geon Nel, Anré Bouguenon, Pietie Beyers, Hanli Rolfes­, Bennie Fourie en Gerald Steyn. Meisies wat Fluit is egter nie ’n fliek wat saam met die kiddies gekyk kan word nie. Dit het ’n ouderdomsbeperking van 18. Die fliek is volstoom en baie onkonvensioneel, so sorg maar dat die klôgoed voor 20:00 in die bed is as jy dié movie wil kyk.