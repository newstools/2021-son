QUEEN Shudu het nie net heeltyd in sexy bikini’s langs die pool gelê soos treurige Twitter trolls dink nie, Mej. Suid-Afrika het ook kliphard gewerk aan haar projek om geestesgesondheid te takel. Toe Shudufhadzo Musida laas jaar as Mej. SA gekroon is, het sy mos gesê dis belangrik om mense se mental health te verbeter om seker te maak dat die wêreld ’n baie beter, gesonder en minder gewelddadige plek is. Sy voel dat hierdie soort gesondheid al jare buite rekening gelaat word, en daarom het sy belowe dat sy iets daaraan gaan doen. Queen Shudu het gesê sy is as kind geboelie, wat haar geestesgesondheid negatief beïnvloed het. Sy voeg by dit het ook tot ’n lae selfbeeld gelei. Nou het sy ’n vennootskap gesluit met die Suid-Afrikaanse Depressie en Angs Groep (Sadag) om ’n geestesgesondheidsprojek, #MindfulMondays, te begin. Sessies waar sy met deskundige oor geestesgesondheid gesels, vind Maandae van 19:00 op haar Instagram plaas. Vandag is dag een. Daarbenewens sal sy ook aandag gee aan onderwerpe soos boelies, hartseer en verlies, dwelmmisbruik en die impak wat dit op die gesin het, en die hoogte- en laagtepunte van bipolêre versteuring. Mzansi se mooiste vrou en ’n groepie deskundiges sal maniere bespreek om ’n mens se geestesgesondheid te bestuur. Haar lys gaste vir die eerste paar weke sluit in: Moenie #MindfulMondays saam met Queen Shudu mis nie.