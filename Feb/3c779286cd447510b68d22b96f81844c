DIE treine op die Belharlyn tussen Kaapstad en Langa loop weer. Dis die eerste keer dat treine op dié lyn loop sedert die aanvanklike lockdown in Maart 2020 ingestel is. ’n Beperkte diens word vanaf vandag ingestel. Geen treine sal naweke loop nie totdat die aanvraag vergroot. Treine kan weens Covid-19-regulasies net 70% funksioneer. Dit beteken 1 636 pendelaars per slag mag op ’n trein wees – 333 wat sit en 1 303 wat staan. Ses treine per dag sal tussen Kaapstad en Langa heen en weer ry. Die treine sal eers stop by Ysterplaat, Mutual en Langa. Daar sal ook ’n pendeldiens tussen Langa en Ysterplaat wees wat pendelaars met ander treine sal verbind wat Kaapstad toe gaan. Maskers Net enkelkaartjies is tans te koop. Mense sal ingelig word wanneer weeklikse en maandelikse kaartjies weer beskikbaar is. Pendelaars sonder maskers sal nie op die treine toegelaat word nie. Pendelaars moet minstens 20 minute voor die treine daar wees en sanitise. Klein aanpassings sal gedoen word met die tye van treine indien nodig. Raymond Maseka, waarnemende streekbestuurder van Metrorail, verwelkom pendelaars terug en sê hul doel is om treine spoedig weer vir die gemeenskap beskikbaar te stel en als so veilig moontlik te hou.