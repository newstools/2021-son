ANGELINA Jolie sê die laaste paar jaar was vir haar baie moeilik. Die mammie van ses het aan die Britse Vogue gesê die uitgerekte skeisaak tussen haar en Brad Pitt het haar uitgeput, maar haar kinders is vir haar die lig aan die einde van dié donker tonnel. “Ek manage omdat die kinders so sterk is. Hulle help my, maar ek doen nie te goed nie,” erken die aktrise en filantroop. Die 45-jarige ster het ook gesê haar kinders bring haar vining terug aarde toe wanneer sy soms vergeet sy is byna 50. Waarsku “Ek sien uit na my 50’s. Ek voel dat my loopbaan ’n piek gaan bereik in my 50’s. “Soms as ek op die trampolien saam met my kinders klim, dan waarsku hulle my om eerder af te klim voordat ek myself seermaak. “Dan dink ek dis nogal snaaks, want vroeër in my loopbaan was ek ’n aksiester en nou sê die kinders ek moet van die trampolien afklim oor ek gaan seerkry.” Sy het bygevoeg dat haar familie se genesing nou haar eerste prioriteit is. “Ek fokus daarop om my familie te laat heal. Alles kom stadig reg.”