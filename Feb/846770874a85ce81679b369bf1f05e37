’N VISSERMAN in die Suid-Kaap
het die lyk van ’n kleutermeisie ontdek. Die lyk is vermoedelik dié van
die tweejarige dogtertjie van die gesin wat laas maand by Voëlklip naby
Heroldsbaai in die George-omgewing in ’n ongeluk was. Die meisie was saam met
haar mammie en jonger boetie in die motor toe dit oor die krans gestort het.
Haar boetie het uit die motor ontsnap en is lewend gevind. Volgens die polisie het ’n
visserman dié week op die oorskot afgekom tussen die strande Swartvlei en
Kleinkrantz. Die polisiewoordvoerder Malcolm
Pojie sê: “Lede van die Nasionale Seereddingsinstituut (NSRI) het die liggaam
gekry en dit aan die patologiedienste in George oorhandig. ’n Nadoodse
ondersoek sal uitgevoer word. “In hierdie stadium is die
liggaam al erg ontbind en kan nie herken word nie, maar die beskrywing van die
klere wat aan ons gegee is, dui daarop dat dit dalk die tweejarige meisie kan
wees. Die ouer is ingelig en DNS-toetse sal gedoen word om die identiteit vas
te stel.” – SABC News