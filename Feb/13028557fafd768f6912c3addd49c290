LACHLAN Boshier het gister vir die eerste keer oor sy weglating uit laas jaar se All Black-groep gepraat. Die dinamiese losvoorspeler was laas jaar een van die Chiefs se groot uitblinkers in Nieu-Seelandse rugby. Die bobaas-baljagter het met voortreflike vertonings in die Super Rugby Aotearoa vir die Chiefs en in die Mitre 10 Cup vir Taranaki vorendag gekom. Keurders Boshier het nie net sy staal by die afbreekpunte gewys nie, hy het ook beïndruk met sy hoë werkverrigting, veral op die verdediging. Baie ondersteuners en kenners het geglo dat die 26-jarige die All Black-span sou haal. Die keurders het egter besluit om Du’Plessis Kirifi bo Boshier te kies. “Jy wil nie soos iemand anders wees nie. Jy kan net jouself wees,” het hy gesê. “Almal is verskillend in hul benadering. Ek is gelukkig met hoe ek die spel speel en kan niks doen as ander mense nie daarmee tevrede is nie. Optimisties “Hulle het laas jaar aan die reëls getorring. Dit was frustrerend hoe die reëls by die afbreekpunte toegepas is en dit het ’n paar wedstryde gevat om reg te kom.” Boshier bly egter optimisties oor sy vooruitsigte vir die komende seisoen. “Ek het nog nie met hulle (die All Black-keurders) gepraat nie,” het hy gesê. “Daar is beslis baie kompetisie onder die losvoorspelers landwyd.” Die Chiefs begin die nuwe­ Super Rugby Aotearoa-seisoen op 5 Maart teen die Highlanders in die FMG-stadion Wai­kato in Hamilton.