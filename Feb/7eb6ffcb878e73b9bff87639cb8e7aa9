DRIE van Suid-Afrika se blinkste sterre is benoem vir 2021 se Nickelodeon-toekennings. Die “Jerusalema” hitmaker, Master KG, Mej. Heelal, Zozibini Tunzi, en die Springbokkaptein, Siya Kolisi, is almal benoem as Afrika se gunsteling-ster. In dieselfde kategorie is die Suid-Afrikaanse aktrise Thuso Mbedu, die Liverpool-sterre Mo Salah en Sadio Mané (oorspronklik van onderskeidelik Egipte en Senegal) en laastens die danser en sangeres Sheebah Karungi van Uganda ook benoem. Die Nickelodeon Kids’ Choice Awards 2021 sal 17:30 op 15 Maart op NickToons (DStv-kanaal 308) uitgesaai word. ’n Herhaling van die awards show sal ook op 17 Maart op die kassie wees. – Algoa FM