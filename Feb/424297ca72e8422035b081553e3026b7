DIE minister van maatskaplike ontwikkeling, Lindiwe Zulu, beplan om weer die Sassa-kantore in Bellville te besoek. Dit omdat daar steeds lang rye mense buite die kantoor opgemerk word. Probleme met die kansellasie van tydelike ongeskiktheidstoelae in Desember het tot die lang rye gelei. Tydens Zulu se besoek verlede maand het die polisie waterkannonne op begunstigdes gespuit om die handhawing van fisiese afstand toe te pas. Intussen is Sassa steeds besig om sy website te update, asook sy aansoekproses en die her-assessering van aansoeke. VroeÃ«r die week is aan die parlement se maatskaplike ontwikkelingskomitee genoem dat daar ook planne is om kommunikasie te verbeter. News24 berig dat daar ook planne is om stoele te koop om buite te sit vir die aansoekers in die landrye. Die tydelike toelae het in Desember verstryk nadat dit reeds twee keer in 2020, weens lockdown agv. Covid-19, verleng is. Dit het daartoe gelei dat baie mense buite Sassa kantore begin slaap het. - News24