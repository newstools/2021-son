DIE minister van gesondheid, Zweli Mkhize, het Donderdagaand gewaarsku dat 'n derde golf van Covid-19-infeksies Suid-Afrika kan tref. Mkhize sê die derde golf kan selfs meer rampspoedig as die eerste en tweede golwe wees. Hy sê ook dis duidelik dat lande met meer hulpbronne 'n beter kans het om daarop te reageer as meeste lande op die Afrika-vasteland. Mkhize sê net sewe lande in Afrika kan bekostig om die verkryging van entstowwe self te finansier en dat die res op ondersteuning van Covax moet staatmaak. Suid-Afrika is die hardste deur die corona-virus getref met meer as 1,4 miljoen gevalle wat aangeteken is. Meer as 45 000 mense is al daaraan dood. - Algoa FM