DIE bekende Bo-Kaapse musikant Mujahid George­ en ander bekendes gaan jou ’n onvergeetlike Valentynsdag laat ervaar. Opgewonde George meen hoewel Covid-19 baie uitdagings bied, is daar geen verskoning dat ons nie steeds ons drome kan waar maak nie. Hy vertel opgewonde van sy nuwe show, It’s a Love Cruise, wat musiekliefhebbers letterlik op ’n romantiese reis gaan neem. “Dis hoekom ek gedink het om ons musiekliefhebbers weer te laat dink aan die onvergeetlike musiektye met bekende musikante en dit nogal op ’n bootrit.” Die Boy van die Bo-Kaap, soos hy genoem word, sê nie net sal jy die mooiste musiek hoor nie, maar jy gaan ook die majestueuse Tafelberg en Robbeneiland aanskou en ’n glasie geniet. Gaskunstenaars Daar is nog kaartjies vir die vertoning 13:00 op 14 Februarie op die boot Jolly Roger wat anker by Quay 5 in die V&A Waterfront. Die vorige dag s’n is reeds uitverkoop. Van die gaskunstenaars is Loukmaan Adams, Nur Abrahams, Fagrie Isaacs en Tashreeq de Villiers. Kaartjies kos R1 250 vir ’n couple en R2 500 vir vier persone.