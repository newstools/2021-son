DIE Kanadese veteraan­akteur Christopher Plummer (91) het dié naweek afgesterf. Die akteur, wat op 82 sy eerste Oscar gekry het, het Vrydag by sy huis is in Connecticut gesterf. Sy bestuurder en jare lange vriend, Lou Pitt, het die nuus bevestig. Die ster van The Sound of Music het diep spore getrap in die amper halfeeu dat hy in die vermaak­bedryf was. Baie bekendes in die bedryf treur oor sy heengaan. Hartverskeurend Helen Mirren (75), ’n vriendin en ’n medester in The Last Station, het Plummer se lof besing. “Hy was ’n mighty force, as man en as akteur. Hy was vreesloos, energiek, braaf, professioneel, intelligent en ’n briljante voorbeeld.” Chris Evans (39), wat saam met hom in Knives Out gespeel het, het ook sy dood betreur. “Dis hartverskeurend. Wat ’n ongelooflike verlies. Baie min loopbane duur só lank en het só ’n impak. Hy was ’n lieflike man en legendariese talent.”