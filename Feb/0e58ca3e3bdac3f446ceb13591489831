ROBERTSON. – Vir ’n kopskiet staan dorstiges al van douvoordag af soos eendjies in ’n ry by ’n drankwinkel. Van hulle is maskerloos en geen social distancing word gehandhaaf nie. Nou sê mense aan Son die kantiene se deure gaan weer toegekap word, want hulle hoor mos nie. Een dronkie sê gister hy sit al van 05:00 af en wag vir sy gunsteling-dop-shop om oop te maak. “Ek moet eerste in die ry kom, want hier word net vier mense op ’n slag in die kantien toegelaat,” verduidelik die ou met vaal ogies. Nog ’n vaalwyn-kop sê hy stry nie dat hy van sy kind se AllPay-geldjies afgeknyp het om vir hom ’n kan drank te kom koop nie. Onaanvaarbaar “Ek wag maar geduldig in die ry. “My kan sal ek kry,” voeg hy by. Mense wat gister vir ’n dop in die lang ry gestaan het, sê die operating hours wat die president gegee het, is vir hulle onaanvaarbaar. Agter in die ry het ’n man gestaan wie se wheelie bin nagenoeg ses kratte wynkanne kan vat. Die man is ’n “mailer” – die ou wat gepos is om vir ’n smokkie drank te kom koop. Hy sê hy moet elke Maandag nege trippies doen. “Nou moet u weet, ek is moeg en het nog TB ook. “My larney betaal my met wyn en daar is nie kos op die tafel nie,” kla hy. Die mense pleit dat die drankwinkels weer in die ou business hours moet operate.