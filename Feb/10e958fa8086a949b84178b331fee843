DIE DA in die Oos-Kaap gaan 'n klag lê teen 'n voormalige raadslid wat glo DA-raadslede in die aanloop tot 'n onlangse raadsvergadering in die Nelson Mandelabaai wou omkoop. Die DA sê in 'n verklaring die voormalige DA-raadslid Neville Higgins het na bewering probeer om van sy voormalige kollegas om te koop om teen Nqaba Bhanga te stem. Bhanga is uiteindelik tot burgemeester verkies. Andrew Whitfield, die party se provinsiale voorsitter, het Maandag gesê die plan is om strafregtelike klagte teen Higgins te lê. Whitfield sê hy gaan ook die Valke versoek om die rolle te ondersoek wat Marlon Daniels van die Patriotic Alliance en die voormalige ANC-raadslid, Andile Lungisa, in die saga gespeel het. Higgins het intussen by die Patriotic Alliance aangesluit. – AlgoaFM