LETSHEGO Zulu, die skrywer en vrou van wyle Gugu Zulu, was geskok toe haar vyfjarige dogter, Lelethu,  haar uitvra oor Gugu se dood. Die renjaer het in 2016 gesterf toe hy Kilimandjaro geklim het. Letshego sê in ’n post op Instagram sy was heeltemal onkant gevang toe haar intelligente dogtertjie meer wou weet oor haar pa se sterfte. “So, die ander dag het ek en Lelethu daai gesprek oor haar pa se dood gehad. Ek was verstom oor haar nuuskierigheid, hoofsaaklik oor sy vyf jaar oud is en haar level van leergierigheid en redenasie myne heeltemal oortref toe ek vyf was.” Sy sê sy het verwag om dié gesprek eers met haar dogter te hê wanneer sy ’n bietjie ouer is. “Ek het eerlik gedink ons sou hieroor praat wanneer sy in jaar tienerjare is, want dit was toe ek begin nuuskierig raak het oor my eie pa se afsterwe.” – TimesLive