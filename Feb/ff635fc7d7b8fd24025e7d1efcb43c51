HY IS al vroeg in sy loopbaan vertel dat hy dit nie gaan maak in die vermaaklikheidsbedryf nie oor hy “die verkeerde kleur is”. Clint Brink het onlangs getwiet hoe hy weggewys is deur grootkoppe oor hy nie wit genoeg is nie. Die Binnelanders-akteur twiet: “In 1999 het ’n wit casting agent vir my gesê ek kan nie gehelp word nie oor ek nie blond is met blou oë nie. “In 2004 sê ’n executive by die SABC vir my: ‘Ek is bly jy verlaat Generations. Ons soek nie julle coloureds hier nie. “In 2016 sê ’n bruin publicist vir my dat coloureds nie sell nie.” Clint het aan Daily Sun gesê iets moet gedoen word om rassisme in dié bedryf hok te slaan. “Ek kan net vir myself praat en wat ek in die 22 jaar in die bedryf ervaar het. “Elke produksie het sy eie teikenmark en hulle gebruik akteurs wat in daai mark pas.” Die akteur wat op 19-jarige ouderdom in die destydse sepie Backstage gespeel het, sê daar word nou meer gefokus op dit wat die tjieng laat inrol, pleks van talent. Anders “Om geld te maak is nou ’n prioriteit en daar is baie ongelykhede in die bedryf. “Net oor jy anders lyk, word jy daarop gejudge. Ek glo dat real gesprekke moet plaasvind oor hoekom dinge is soos dit is, want ek kan nie die hele bedryf op my eie verander nie.”