MZANSI se mees famous huns het op Valentynsdag omtrent uitgehaal en gewys. Nie net het hulle hul sexy lywe op dié spesiale dag afgeshow nie, hulle het omtrént gespog oor hoe hul lovers hulle gespoil het. Die influencer Mihlali Ndamase het gekook in sexy bloedrooi onderklere met bloedrooi hare. Die TV-aanbieder Ayanda Thabethe het in wit onderklere en met lang lokke soos ’n sexy engel gelyk. Khanyi Mbau het geskitter in haar swart onderklere met thigh-high boots. Sy het ook ’n nuwe berk in haar lewe wat haar omtrént op Valentynsdag bederf het. Ingevlieg Die aktrise se nuwe sakeman-ou, Kudzai Mushonga, het vir haar meer as ’n 1 000 rooi rose en ’n paar peperduur Louis­ Vuitton-items gekoop. Hy het ook ’n viool- én saxofoonspeler van Kaapstad ingevlieg om sy liefie met mooie musiek te impress.