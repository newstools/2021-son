SUID-AFRIKA gaan weer 'n donker naweek beleef. Eskom het Vrydagoggend aangekondig hy gaan vanaf 12:00 met fase-2 beurtkrag begin wat tot 23:00 Sondagaand sal aanhou. Die kragreus sê dié week se beurtkrag is weens die gedwonge afskakeling van vyf opwekeenhede by die Medupi-aanleg. Weens swaar reën in die Lephalale-omgewing kan die eenhede nie met steenkool gevoer word nie. Die omgewing het 65mm reën gekry wat tot die beperkinge bygedra het wat twee weke gelede deur die tropiese sikloon Eloise veroorsaak is. Daar is tans 4 114MW se beplande instandhouding terwyl 15 739MW se kapasiteit weens onbeplande instandhouding onbeskikbaar is. Enige veranderinge in die kragnetwerk sal betyds aangekondig word, sê Eskom.