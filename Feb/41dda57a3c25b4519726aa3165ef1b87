DIE polisie in Mpumalanga het 'n manhunt begin na die verdagtes wat bejaarde vrou by 'n ouetehuis in eMalahleni vermoor het. Die 86-jarige vrou, wat intussen as Johanna Rossouw geïdentifiseer is, se iggaam is Sondagaand met veelvuldige steekwonde aan haar lyf gevind. Die voorlopige ondersoek het bevind sy is gyselaar gehou voordat die verdagtes haar gesteek en met haar besittings, insluitend haar wit Honda Jazz, gevlug het. Volgens die polisie is die voertuig Maandag in die vroeë oggendure verlate in Krugersdorp gevind. Enigeen met inligting word gevra om hul naaste polisiekantoor te bel. - Algoa FM