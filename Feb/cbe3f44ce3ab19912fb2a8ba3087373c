’N POLISIEMAN van Kleinvlei is vandeesweek op borgtog van R300 vrygelaat vir besit van tik. Sers. Percival Camphor is Dinsdagaand in Eersterivier aangekeer. Kapt. FC van Wyk, ’n polisiewoordvoerder, sê die 38-jarige polisiebeampte is deur Blue Downs cluster se misdaadvoorkomingseenheid aangekeer. “Hy is by ’n huis in Canary Island-straat in Our Pride in Eerste River in hegtenis geneem.” Van Wyk sê die beampte het ’n klein hoeveelheid tik in sy besit gehad. Volgens ’n ingeligte bron is Camphor by die Mfuleni-polisieselle aangehou. Hy het Woensdag in die Blue Downs-landdroshof verskyn en is daar op borgtog vrygelaat.