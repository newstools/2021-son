KOURTNEY Kardashian (41) se nuwe liefde met haar jare lange tjommie Travis Baker (45) maak die groenoog-monster in haar baby daddy wakker. Die Amerikaanse sakevrou en TV-persoonlikheid se verhouding met haar eks Scott Disick (37) het maar nogal altyd wipplank gery. Hoewel hulle drie bloedjies het, kon hulle net nie hul verhouding laat werk nie. Die tweetjies het al albei jong dingetjies gedate, maar Kourt se nuwe berk het lord Disick so ’n bietjie onkant gevang. Ouderdomsgroep Volgens Life & Styleis derra Scott erg jaloers op Kourtney se nuwe liefde. ’n Bron verklap die groenoog-monster het lord Disick beet, maar aan die ander kant is dit vir hom lekker om sy baby mama gelukkig te sien. Dit kan wees oor hierdie berk van Kourt in haar ouderdomsgroep is en hulle al meer as ’n dekade lank vriende is. Scott vrees dalk dat hierdie verhouding – anders as Kourtney se voriges – kan uitwerk. Eintlik moet hy min gespin wees oor wie Kourt date. Hy moet eerder fokus op bybly by sy 19-jarige meisie(tjie), Amelia Hamlin.