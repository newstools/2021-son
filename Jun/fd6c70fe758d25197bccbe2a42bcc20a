ITALIË het met ’n perfekte rekord as groepwenners deurgedring tot die laaste 16 van die Euro 2020-kampioenskapsreeks. Italië, die span van Roberto Mancini (manager), het sy vorige twee seges van 3-0 elk teen onderskeidelik Turkye en Switserland opgevolg met ’n sege van 1-0 teen Wallis. Dit was ná die spanne se laaste wedstryd in groep A Sondag in Rome se Stadio Olimpico. Italië met sy verouderde defence het verras deur nie ’n enkele doel af te staan nie. Mancini het nie minder nie as agt veranderinge gemaak vir gister se stryd teen die Drake. Dit is duidelik dat Wallis vol vertroue was en nie teruggestaan het vir die Italianers nie. Wallis het die eerste beste kans benut toe Christian Günter, sy Duits gebore defender, die bal met sy kopskoot in die eerste helfte net-net verby die regoppaal gestuur het. Geluk Dit was egter die tuisspan wat eerste bloed geruik het. Dis toe Matteo Pessina se sidefoot volley van ’n set-piece net voor die rustyd die nette vir Italië laat raas het. Wallis het sy geluk gery in die tweede helfte toe Federico Bernardeschi se free-kick van buite die doelgebied die regoppaal getref het. Wallis se goalie, Danny Ward, het goed gekeer om Andrea Belotti se skoot uit te hou. Gareth Bale het Wallis se beste kans van die tweede helfte geniet. Die Real Madrid winger het sy volley van binne die doelgebied oor die dwarspaal gestuur. Ten spyte van die nederlaag kwalifiseer Wallis as naaswenner steeds vir die ronde van 16 spanne. Hy het met ’n beter doele­verskil bo Switserland gekwalifiseer wat ook die groep met vier punte afgesluit het. Intussen is dit neusie verby vir Switserland en Turkye. Dít ondanks die Switsers se oorwinning met 3-1 oor Turkye, wat die houtlepel ontvang het in die groep. Troosdoel Haris Seferovic het Switserland met ’n vurige linkerskoot in die sesde minuut op die wenpad gebring. Die tuisspan se ervare Xherdan Shaqiri het geskitter met twee doele terwyl Irfan Kahveci ’n troosdoel vir Turkye behaal het. – AP