’N 28-JARIGE vrou het vlugtig in die Port Elizabeth-landdroshof verskyn waar sy aangekla is vir die moord van ’n bejaarde man van Walmer. Die lyk van die 87-jarige Richard Adams is Saterdag in sy geslote slaapkamer gevind. Dit was in ’n kombers toegedraai. Adams het verskeie steekwonde opgedoen. Kol. Priscilla Naidu, ’n polisiewoordvoerder, sê die slagoffer se dogters het hom gaan kuier en bekommerd geraak toe hy nie die deur antwoord nie. Die dogters het alarm gemaak toe hulle beweging binne die huis opmerk. Naidu sê die polisie het toegang gekry met sleutels wat die dogters gehad het. Die 28-jarige vrou, Asheeka Abrahams, en ’n 34-jarige man is binne die huis gearresteer. Abrahams sal tot 24 Junie in aanhouding wees wanneer sy om borgtog sal aansoek doen. Haar 34-jarige vriend is vrygelaat weens onvoldoende bewyse. Die ondersoek duur voort. Algoa Fm