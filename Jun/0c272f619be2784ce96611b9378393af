DIE Polisie in Nelson Mandelabaai ondersoek ’n saak van moord nadat nog 'n e-hailing taxi-driver in New Brighton vermoor is. Kol. Prisculla Naidu, ’n polisiewoordvoerder, sê die polisie het Donderdagmiddag net na drie-uur reageer op ’n skietery voor ’n huis in Skomolostraat. Met hulle aankoms het die polisie ’n ligte blou Datsun Go gevind, wat teen ’n grensmuur gebots het. Naidu sê ’n 38-jarige man het 'n skietwond aan sy kop opgedoen. Daar word beweer dat voor die botsing, was daar drie passasiers in die kar, wat geen verbintenis met die oorledene het nie. Nog geen arrestasies is gemaak nie. Die naam van die bestuurder kon teen druktyd ook nog nie bekendgemaak word nie. - AlgoaFM