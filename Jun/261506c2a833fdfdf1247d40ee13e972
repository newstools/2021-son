TWEE volwassenes het in Durban gesterf toe die bestuurder van ’n bakkie beheer oor die voertuig verloor het. Die voorval het om 19:18 in Brickfieldweg in Overport plaasgevind. Volgens Shawn Herbst van Netcare 911 is die insittendes van die bakkie uit die voertuig geslinger. Nooddienste het een man en een vrou dood op die toneel aangetref. Ses ander pasiënte het matig tot ernstige beserings opgedoen. Die oorlewendes is op die toneel behandel, gestabiliseer en na die hospitaal vervoer vir verdere behandeling.