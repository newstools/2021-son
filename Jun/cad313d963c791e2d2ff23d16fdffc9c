JY GAAN jou klaar lag vir die Kaapse komediant Wayne Mckay se eenman-vertoning, The New Normal. Dié show, was Vrydagaand en, word vanaand 17:15 nog by die Roxy Revue Bar in GrandWest aangebied word. Die grapjas gaan ons mooitjies verduidelik hoekom 2020 glad nie twenty plenty was nie. Hy beloof hy gaan ons laat lag oor hoe hy gesukkel het om Zoom-vergaderings te bemeester en hoe om met ’n masker aan te bestuur. Wayne vertel meer oor die show: “Met die show steek ek bietjie die draak met Covid-19. Ons benodig ’n bietjie humor ná die droewige jaar van 2020. Aangepas “Ons het gedurende Covid-19 by die nuwe normaal aangepas. Ons moet van die huis af werk, maskers dra en nou is dit die vaccine. Ek gaan ook ’n koddige demonstrasie gee van die verskillende maskers wat ons van die begin tot nou toe moes dra. Daar is mos die tipe wat lyk soos ’n fishball tot die wat soos ’n welding mask lyk. “Ek is ook ’n survivor van Covid-19 en die show gaan opvoedkundig wees.” Komedieliefhebbers is in vir ’n groot treat, want die show bied ’n volle uur van lekkerlag-vermaak. Kaartjies kos R150 en is beskikbaar by quicket.com.