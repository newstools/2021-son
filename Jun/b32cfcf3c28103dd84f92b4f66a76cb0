DIE grootpraterige lawyer Mike is Donderdag huis toe gestuur in die derde episode van Survivor SA: Immunity Island. Sjym, die prokureur is al van episode 1 ’n target en is eindelik huis toe gestuur. Dinge het sommer vroeg in die seisoen begin warm raak toe die aanbieder, Nico Panagio, aangekondig het dat die twee tribes, Vuna en Zamba, hul buffs moet drop en nuwes uit ’n sak trek. Dit het veroorsaak dat die tribe-lede moes skarrel om doodseker te maak hulle behou hul ou vriendskappe en sluit nuwes om te ver­seker hulle bly langer in die game. Vergadering Die Zamba tribe het die immunity challenge teen Vuna verloor en moes ongelukkig ’n baie ongemaklike tribal council bywoon. Die legal eagle se oorredingsvermoë is maar bra swak, want selfs nadat hy ’n vergadering met sy “body corporate” byeengeroep het om te besluit vir wie hulle gaan uitstem, moes hy self sy sakke pak en skoert uit die pragtige Wildekus. Hoewel Mike se spanmaat Chappies hom belowe het dat hulle by hul oorspronk­like plan gaan bly, het Chappies hom in die rug gesteek en ook Mike se naam op die stem-blaadjie geskryf. Ai, Mike. Gaan maar terug na die hofsaal en slyp harder aan jou pleidooi-skills.