HY GLO as iets mooi is, moet dit afgeneem en vir die nageslag bewaar word. Die jong fotograaf Darren-Lee van Huffel (21) is op ’n mission om dié passie na hoër hoogtes te neem. Hy sien die wêreld in ’n ander lig as hy deur sy kameralens loer. Hy neem al van skooldae af kiekies en s deesdae ’n inspirasie vir ander wat ook eendag ’n fotograaf wil word. Hy is in Ceres gebore, maar het in Saron grootgeword. “Ek is lief vir wat ek doen, want dit bring my tussen mense. Ek neem foto’s vir troues, 21st parties, matriekafskeide, portrette en enige events. “Elke oomblik moet vasgelê word. In 2019 het ek besluit om fotografie as ’n loopbaan te volg. “Ek het vir fotografiekursusse by die Shaw Academy ingeskryf en my diploma suksesvol verwerf. Daarna het ek my besigheid, Van Huffel Photography, begin,” vertel hy aan Son.