TERWYL die Wes-Kaapse onderwysdepartement die onlangse besluit ondersteun om laerskoolleerders voltyds te laat terugkeer, vertel onderwysers dat dit nie vir hulle so lekker sin maak nie. Angie Motshekga, minister van basiese onderwys, het Vrydag die nuwe riglyne vir die voltydse terugkeer van gr. R- tot gr. 7-leerders op 26 Julie bevestig. Motshekga het skole gevra om te verseker dat hulle die gesondheid- en veiligheidsmaatreëls gehoorsaam. Alle kontaksport, insluitende wedstryde, is steeds opgeskort. Debbie Schäfer, die Wes-Kaapse minister van onderwys, bevestig dat hulle dié skuif en die minister se aanvaarding van die risiko-aangepaste strategie ondersteun. “Dit is sinvol, want nie alle gebiede word gelyktydig geraak nie, en dit is belangrik om onderrig- ??en leertyd soveel as moontlik te bewaar,” sê Schäfer. Normale Schäfer voeg by deskundige getuienis toon dat jonger kinders minder vatbaar is vir die corona-virus en ook minder geneig is om dit oor te dra. “So, dit maak absoluut sin om laerskoolleerders voltyds terug te bring as hulle aan die huidige voorskrifte kan voldoen. Daar moet ook gelet word daarop dat ’n aantal van ons skole reeds na 100% skoolbywoning teruggekeer en met normale roosters voortgegaan het.” Hoewel die nasionale minister die call gemaak het, sê Schäfer die directives soos dit Vrydag in die Staatskoerant gepubliseer is, maak steeds voorsiening vir skole wat nie ’n 100%- kapasiteit kan hanteer nie. “Hier mag die HOD toestemming verleen dat ’n skool ingevolge die aanwysings met roterende roosters kan voortgaan.” Maar daar is onderwysers wat glad nie met die besluit saamstem nie. ’n Onnie wat verkies om anoniem te bly omdat hulle nie sonder die departement se toestemming mag praat nie, vertel aan Son die hele plan maak nie sin nie. “As jy na ons klaskamers kyk, maak ons dit net-net om by die regulasies te hou. “Ons is klaar op 50% van ons kapasiteit, so, hoe kan ons ál ons leerders terug in ’n klas kry?” Nog ’n onnie in Mitchells Plain sê hulle en die leerders het dit uiteindelik reggekry om met die nuwe stelsel te cope­. “Ja, dis meer werk en dit was challenging, maar ons het gewoond geraak daaraan en ons maak dit werk. Dis ook veiliger vir ons as onderwysers, vir ons leerders en vir ons en hul families.” ’n Opsigter vertel: “As ons na die derde golf beweeg, hoekom maak hulle nie planne om ons en ons kinders te beskerm nie? “Dan kom hulle nog in die hart van winter terug. “Tref voorsorg voordat ons daar kom. Anders gaan ons weer soos afkophoenders rondhardloop.” Intussen is sosiale byeenkomste uitgewys as een van die grootste oorsake van die skielike toename in Covid-19-gevalle in die land. Pres. Cyril Ramaphosa sê ander groot bydraers is begrafnisse, sportbyeenkomste en skoolkampe. Die land is sedert gister op ’n aangepaste vlak 2-lockdown. Die aandklokreël geld tussen 23:00 en 04:00. Venues Net noodsaaklike werkers mag dan buite wees. Byeenkomste – sosiaal, geestelik en polities – word beperk tot 100 persone binne ’n venue en 250 op byeenkomste buite. Streng gesondheids- en veiligheidsmaatreëls moet gehandhaaf word. Klein venues mag nie meer as 50% van hul kapasiteit akkommodeer nie.