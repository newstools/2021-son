TWEE verdagtes het reeds in die hof verskyn nadat ’n verkoolde liggaam laas week in ’n motor se kattebak gevind is. Arthus Khoza (18) en Mahlatsi Nkuna (20), wat Woensdag in die Ga-rankuwa-landdroshof verskyn het, bly in aanhouding. Die verbrande lyk is laas Donderdag op ’n sokkerveld in Klipgat gevind. Die polisie se aanvanklike ondersoek het hulle na ’n huis geneem waar bloedvlekke bo en onder ’n bed in een van die slaapkamers gevind is. ’n Byl, wat vermoedelik in die grusame misdaad gebruik is, is ook op die dak van die huis gevind. Jacaranda FM