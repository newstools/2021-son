DAAR is geen rede om die paniekknoppies te druk nie. Só sê Frankryk se manager, Didier Deschamps, oor die wêreldkampioen steeds warm en koud blaas in die Euro 2020-kampioenskapsreeks. Alles het mooi afgeskop toe Frankryk Duitsland met 1-0 in sy eerste wedstryd gestuit het. Deschamps-hulle is egter Saterdag verras met ’n gelykop uitslag van 0-0 teen ’n begeesterde span van Hongarye – wat talle vrae laat ontstaan het oor die Franse se vermoë om sukses te behaal in die kampioenskapsreeks. Dit gons ook dat Les Blues te vroeg getip is om hul Wêreldbeker-titel op te volg met ’n Europese ene. Deschamps word veral gekruisig vir sy spankeuses in die eerste twee wedstryde van die toernooi. Draw Daar is ’n gevoel dat hy té lojaal is teenoor die kern van sy suksesvolle Wêreldbekergroep. Deschamps en sy Frankryk-span is onder groot druk voor Woensdag se laaste groepwedstryd teen Portugal in Boedapest. Die Franse moet minstens ’n draw kry vir die ronde van 16 te kwalifiseer. “Daar is geen rede om die paniekknoppies te druk nie,” het Deschamps laat hoor. “Moenie vergeet dat ons in die moeilikste groep geloot is nie – wêreldkampioene ofte not.” Deschamps sal na verwagting wel veranderinge vir die wedstryd teen Portugal aanbring. Spelers soos Paul Pogba, Adrien Rabiot of Benjamin Pavard kan straks plek maak vir Corentin Tolisso en Thomas Lemar. – AP