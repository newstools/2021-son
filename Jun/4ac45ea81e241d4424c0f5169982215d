DIE gesondheidsdepartement in KwaZulu-Natal het Vrydag gesê die twee sekerheidswagte wat na bewering ’n bejaarde pasiënt in die Estcourt-hospitaal aangerand het, is in die pad gesteek. News24 berig die voorval is Donderdagaand op video vasgelê en dit het Vrydag onder die aandag van beamptes gekom. Agiza Hlongwane, woordvoerder van die departement, sê die LUR vir gesondheid, Nomagugu Simelane-Zulu, het Vrydag bevestig die departement het ’n klag ontvang van ’n pasiënt wat in een van sy fasiliteite in Estcourt aangerand is. Sy het vroeër gevra dat die wagte onmiddellik geskors word. Die nurse wat die opname gemaak het sonder om tussenbeide te tree, is ook geskors totdat die ondersoek klaar is. Volgens Simelane-Zulu sal die departement dan stappe doen. Die nurse het glo die opname aan joernaliste gestuur eerder as om die korrekte stappe te doen. Simelane-Zulu voeg by dat hulle die voorval ondersoek en dat die hospitaalbestuur opdrag gegee is om dit te ondersoek en te hanteer. – News24