DIE voorsitter van ’n beheerliggaam van ’n Mitchells Plainse skool verskyn vandag in die plaaslike landdroshof op klagte van seksuele molestering. Die vermeende pervert het na bewering oor ’n tydperk leerders by sy huis seksueel gemolesteer nadat hulle ekstra wiskundeklasse gehad het. Hy het hom gisteroggend saam met sy lawyer by die polisiestasie gaan oorgee nadat een van die leerders laas week bos gelos het. Die beweerde seksuele molestering het in 2017 by sy huis in Eastridge plaasgevind. Die leerders was ná skool by die 56-jarige man se huis vir ekstra wiskundeklasse. Hulle het ook skaak daar gespeel. Die voorsitter het na verneem meisies dopgehou as hulle by sy huis gestort het nadat hulle geoefen het. Hy het ook na bewering sy hand in die girls wat hy ekstra klasse gee se panties gedruk as hulle verkeerd antwoord. Die verdagte het na bewering ook die meisie wat op daardie stadium 14 en in gr. 7 was in een van die slaapkamers op die bed vasgedruk en haar probeer verkrag. Dit het na bewering alles gebeur terwyl die verdagte se vrou in die huis was. Sy het hom weggestoot en na die bure gehardloop. Die 17-jarige gr. 11-leerder het laas week by haar ma en ’n vriendin bos gelos. Volgens die ma was haar kind altyd siek. Die tiener het ook angsaanvalle gekry. Hulle kon net nooit uitpluis wat fout is met haar nie. Volgens Zainab Jones, ’n gemeenskapslid, moet ouers baie paraat wees. Jones sê: “Ouers, wees versigtig by wie u kinders ekstra klasse ontvang. Dis nie altyd die skollie in die straat vir wie u moet bang wees nie, maar die persone wat jy vertrou. “Ouers moet hul kinders aanmoedig om openhartig met hulle te kan praat. Kinders moet ook hul ouers inlig as ’n volwassene hulle ongemaklik laat voel. Dis ’n ernstige probleem wat daagliks voorkom.” Nóg ’n leerder het na verneem word vorendag gekom met beweringe van seksuele molestering. Volgens Millicent Merton, woordvoerder van die Wes-Kaapse onderwysdepartement, kan die voorval nie met die skool verbind word nie, aangesien dit by sy huis en in sy persoonlike hoedanigheid plaasgevind het. Volgens sers. Noloyiso Rwexana, ’n polisiewoordvoerder, is ’n saak van seksuele molestering laas Woensdag geopen.