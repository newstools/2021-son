DIE families van die vermeende onwettige mynwerkers wat verlede week dood in Orkney aangetref is, het vandag begin om hul liggame uit te ken. Die 20 liggame is verlede week by ’n ongebruikte mynskag gevind. Die oorsaak van hul dood is nog onbekend. Job Mokgoro, premier in Noordwes, en Selimo Thabane, Lesotho se konsulaat-generaal, is van plan om gesinne te help met die uitkenningsproses nadat hulle vasgestel het dat die meeste oorledenes van Lesotho afkomstig is. Brig. Sabata Mokgwabone, polisiewoordvoerder in dié provinsie, sê vyf ontbinde lyke is verlede Dinsdag omstreeks 19:00 buite ’n ou en ongebruikte ventilasiemynskag in Lawrence Park gevind. Nog 14 lyke is Woensdag langs die Ariston-pad en die spoorlyn in Orkney gevind. Terwyl die toneel steeds aktief was, het die polisie inligting ontvang dat nog ’n liggaam ontdek is waar die aanvanklike vyf lyke vroeër gevind is. - News24