DRIE mense is Saterdag in ‘n ongeluk op die N2 naby Peddie in die Oos-Kaap dood. Volgens
 die Oos-Kaapse departement van vervoer het ‘n Volkswagen Polo in die 
rigting van Peddie gery toe dit met ‘n aankomende vragmotor gebots het. Die
 drie insittendes van die Polo, almal vroue, is op die toneel dood 
verklaar. Die vragmotorbestuurder het geen beserings opgedoen nie. Die departement sê die bewering is dat roekelose, nalatige en dronkbestuur die grootste bydraende faktore was. Die polisie ondersoek ’n saak van manslag. – Algoa FM 