DIE saak waarin ’n veiligheidswag Franco Arendse (12) van Kalksteenfontein in 2019 per ongeluk doodgeskiet het, is weer uitgestel. Iemand het die wag op 21 Junie 2019 beroof toe hy in sy kar by ’n robot in Valhalla Drive gestop het. Die dief het sy foon deur ’n oop venster gegryp. Die wag het uit die kar geklim en die skurk agternagesit. Twee skote is afgevuur. Franco het by ’n vriend se huis uitgekom en met sy stootwaentjie in ’n gangetjie uitgekom. Hy is in die kop gewond en het vyf dae later in ’n hospitaal gesterf. Thabani Ndlovu het reeds verskeie kere in die Parow-hof op ’n moordklag verskyn. Hy het vroeër onskuldig gepleit. Hy het weer Woensdag verskyn en om ’n nuwe lawyer aansoek gedoen. Die saak is tot 9 Julie uitgestel.