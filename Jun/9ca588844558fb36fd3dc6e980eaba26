LANDSVLAE wapper teen halfmas in eer van die legendariese Shaleen Surtie-Richards wie se begrafnisdiens Sondagmiddag in Durbanville plaasvind. Die 66-jarige veteraan teater en TV-ster is Maandag by 'n gastehuis in Kaapstad oorlede. Pres. Cyril Ramaphosa het vroeÃ«r die week aangekondig die aktrise sal 'n amptelike provinsiale staatsbegrafnis ontvang. Vroeg Sondagoggend het die Nathi Mthethwa, die minister van kuns, kultuur en sport, en Anroux Marais, die Wes-Kaapse minister van kuns, kultuur en sport, saam met familielede 'n vlag-seremonie by die plaaslike polisiestasie bygewoon. Die begrafnisdiens wat deur Surtie-Richards se broer, Lionel Surtie, gelei sal word sal op TV en aanlyn platforms uitgesaai word. Onder die sprekers wie sal terugkyk na die lewe van die ikoon is June van Merch, Basil Appollis en Royston Stoffels, terwyl Karin Kortje sangitems sal lewer. Daar sal ook 'n boodskap deur Patricia de Lille, die minister van openbare werke en infrastruktuur, gelewer word, met Mthethwa wie die huldigingsrede sal lewer. Volg hier die begrafnis: