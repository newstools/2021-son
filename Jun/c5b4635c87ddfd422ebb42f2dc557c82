RAFAEL Benítez staal homself vir ’n terugkeer tot die Engelse Premierliga – dié keer as die manager van Everton. Die Toffees is sonder ’n manager nadat Carlo Ancelotti besluit het om dié Liverpool-klub te verlaat. Ancelotti is onlangs as Real Madrid se nuwe manager aangestel. Luidens Sky Sports is daar nog net ’n paar aspekte van Benítez se onderhandelinge met Everton se base wat uitgesorteer moet word voordat hy die pos aanvaar. Benítez het voorheen by Newcastle as manager opgetree, maar nie die nodige finansiële ondersteuning ontvang om die Magpies weer ’n krag in Engelse klubsokker te maak nie. Die Spanjaard was ook in die vroeë 2000’s by Liverpool die manager en het die Reds na die Uefa Champions League-titel gehelp