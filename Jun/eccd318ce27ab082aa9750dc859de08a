DRIE mense is beseer toe 'n ligte vliegtuig Maandag in Leondale in Gauteng neergestort het. Volgens die Ekurhuleni-nooddienste het die ongeluk Maandag naby die Union Settlement gebeur. Die oorsaak van die ongeluk is nog onbekend en alle insittendes kry dringende behandeling in die hospitaal. Eric Maloka, woordvoerder van die EMS, sê: “Ons het inligting ontvang oor 'n ligte vliegtuig wat vanoggend (Maandag) omstreeks 11:00 neergestort het en ons nooddienste het gereageer op die gebied waar hulle bevind het dat daar drie insittendes was en een met ligte beserings. Almal is na die naaste hospitaal vervoer vir assessering." - EWN