’N OOS-KAAPSE DA-lid loop hof oor hy na bewering ‘n vrou by ’n tradisionele seremonie aangerand het. Sanele Magaqa (42) was in die hof oor die voorval in Keiskammahoek wat in 2017 plaasgevind het. Volgens
 die nasionale vervolgingsgesag (NVG) het Magaqa en sy medebeskuldigde 
Thembela Dyongwana (36) die afgelope week in die 
Keiskammahoekom-landdroshof verskyn op aanklagte van aanranding met die 
doel om ernstige liggaamlike skade aan te rig. Die staat voer aan 
Magaqa het ’n tradisionele seremonie saam met Dyongwana en sy meisie 
bygewoon in die Lower Gxulu Administrative Area in Keiskammahoek. Anelisa
 Ngcakani, die NVG-woordvoerder, verduidelik: “Daar word beweer dat die 
twee lovers in ’n vurige argument betrokke was en toe het Dyongwana haar
 (sy meisie) geslaan. “In ’n poging om haarself te verdedig het sy 
glo ’n bottel gegooi. Dit het naby Magaqa se kar beland en hy het haar 
glo aangerand.” Albei verdagtes het eerste op 23 Maart vanjaar in die hof verskyn en is op ’n waarskuwing vrygelaat. Die saak is uitgestel tot 30 Junie vir bemiddeling nadat die slagoffer ’n versoek gerig het. - News24 