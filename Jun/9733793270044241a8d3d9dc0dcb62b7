ESKOM het vir eers die ligte aangesit sodat parlementslede tot 17:00 begrotings tydens aanlynsittings kan goedkeur. In ’n versoek aan Eskom deur die adjunk-speaker van die parlement word gevra dat die krag aanbly om ’n reeks begrotings te bespreek. Dit is belangrik vir die regering om hierdie wette goed te keur, want sonder hierdie wette sal daar geen befondsing wees vir belangrike dinge soos hospitale, wetstoepassing en ander noodsaaklike dienste nie. Die opskorting is moontlik gemaak deure groot industriële kragverbruikers in Suid-Afrika wat ingestem het om hul kragverbruik vir hierdie tydjie te verlaag. Eskom moes ook sy noodreserwes gebruik om die ligte aan te hou tydens die parlementêre sitting. Dit beteken dat die kragreus van die krag wat oor die paar dae gespaar is, sal moet gebruik. Beurtkrag maak egter Vrydagaand 'n terugkeer vanaf 17:00 met stage twee load shedding om die noodreserwes te herlaai. Dit sal voortduur tot 22:00 Sondagaand. 