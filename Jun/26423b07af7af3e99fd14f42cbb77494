VERNON Martin en Leslie Beukes kry vanaand in die afwesigheid van Vernon Bouwers pasella punte wanneer die WP se Eerste Darts­liga in die Grassy Park Hotel hervat word. Bouwers is onder kwarantyn nadat hy in kontak met ’n familielid was wat Covid-19 opgedoen het. Dié bonus kan Martin help om sy posisie op die log te verbeter. Hy het verlede week in die derde plek op die log afgesluit. Sy ander wedstryd van die aand is teen Charles Losper, wat tans met 19 punte die voorloper is. As Martin boonop híér vir ’n opskudding kan sorg, kan sake vorentoe interessant word. Losper sal egter hoop op twee oorwinnings om sy posisie te versterk. Sy ander wedstryd is teen Jason Erasmus. Cameron Carolissen, wat in die tweede plek is, kan dalk ook albei sy wedstryde wen wanneer hy teen Giovanni Mathee en Erasmus te staan kom. Oorwinnings is egter nie gewaarborg nie en ’n verrassing of twee kan nie uitgesluit word nie. Vanaand se fixtures: Vernon Bouwers t Vernon Martin Leslie Beukes t Lance Rustin Giovanni Mathee t Cameron Carolissen Charles Losper t Jason Erasmus Cameron Carolissen t Jason Erasmus Leslie Beukes t Vernon Bouwers Giovanni Mathee t Lance Rustin Charles Losper t Vernon Martin