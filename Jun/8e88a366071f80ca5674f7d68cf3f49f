DIE polisie in Kariega ondersoek ’n moord nadat ’n onbekende man se lyk Donderdagaand op ’n rivieroewer in KwaNobuhle gevind is. Kapt. André Beetge, ’n polisiewoordvoerder sê die slagoffer se hande en voete was met draad vasgebind. Hy voeg by dat die lyk ook ernstige skeurwonde aan sy kop het en reeds begin ontbind het. Die polisie vermoed die man is ’n paar dae gelede op ’n ander plek vermoor voordat sy lyk gedump is. Die identiteit van die slagoffer is in hierdie stadium onbekend. – Algoa FM