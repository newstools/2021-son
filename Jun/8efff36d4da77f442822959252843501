NICK Cannon is die dêrra­ van die jaar! Jip, ons moet dié titel aan die komediant en aanbieder gee, want ons is skaars in die middel van die jaar en hy trek al by sy vierde kleintjie in minder as ’n jaar. Dit sal sy sewende kleintjie in totaal wees. Sy nuutste baby momma, die model Alyssa Scott, het Sondag op Vadersdag aangekondig dat sy tans met Nick se seuntjie swanger is. Sy het ’n foto van haar maternity shoot met hom gepost. Trotse In die foto lyk dit asof die model nou enige dag geboorte gaan gee. Dit kom nadat Nick net laas Maandag die trotse pa van Abby de La Rosa se tweelingseuns, Zion Mixolydian en Zillion Heir, geword het. Laas jaar in Desember het Brittany Bell die lewe geskenk aan sy dogter Powerful Queen Cannon. Hy het ook ’n vierjarige seun Golden Sagon saam met Brittany. Dan het hy ook ’n tienjarige tweeling by sy eksvrou, Mariah Carey. Dis ’n seun, Moroccan, en ’n meisie, Monroe­. Een ding is vir seker – Nick het ’n powerful Cannon.