ONSE voormalige Mej. Heelal Demi-Leigh Tebow en ons huidige Mej. Heelal SA, Natasha Joubert, lyk soos sussies! Die pageant-sussies het dié naweek in Jackson­ville, Florida, lekker saam in die son gebaljaar. Natasha het saam met Demi en haar Amerikaanse man, Tim, daar uitgehang. Natasha is tans in Amerika nadat die Mej. Heelal-kompetisie daar plaasgevind het. Demi-Leigh het ’n paar kiekies op IG gedeel en mense het onmiddellik opgemerk hoe eenders die twee lyk. Bewonder Terwyl sommige mense oor die kos en die swembroek gevra het, was die meeste van hulle verwonderd om die twee SA koninginne saam te sien. “SA se twee mooiste vroue!” skryf @elizmamouton. “Dit maak my hart so bly dat julle twee sulke goeie vriende is! Twee vroue om trots SA te wees! Demi, jy en jou man is pragtig saam!” laat hoor @wanda4101. Een gebruiker het opgemerk dat die tweetjies beslis soos ’n tweeling lyk.