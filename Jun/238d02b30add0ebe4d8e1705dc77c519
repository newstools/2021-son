DIE moordbeskuldigde Shakoor Roberts se law­yer het Vrydag beweer Roberts se ma is vir haar huis vermoor. Roberts staan tereg vir sy ma Gafsa (61) se moord. Gafsa se lyk is in 2015 in ’n wheelie bin voor haar huis in Winterhoekstraat, Tafelsig, ontdek. Luidens die nadoodse verslag het Gafsa ernstige koptrauma opgedoen, sy is versmoor en haar longe, keel en bors is erg beskadig. Haar liggaam is toe gewas nadat sy vermoor is. Gafsa het ’n maand voor haar dood ’n interdik teen Roberts uitgehaal. Die rede was emosionele en fisieke abuse. Luidens die interdik het Roberts­ sy ma ’n n*** genoem, haar uitgevloek, gesê dat sy nie sy ma is nie en haar gedreig. Gafsa wou net hê dat hy haar moet ophou abuse, ’n werk moet kry en sy drugs stop. Die interdik was maande lank die fokus van die hofsaak, maar Vrydag het die fokus op Roberts se suster, Rushana Adams, se getuienis geval. Volgens Roberts se lawyer is die beskuldigde geframe vir die moord op sy ma. Die lawyer het aangevoer Gafsa is vermoor vir haar huis, wat ná haar dood verkoop is. Die lawyer het Adams en haar man se verklarings bevraagteken en beweer die inligting wat hulle aan die hof gegee het, is misleidend. Volgens die law­yer het hulle na die selfoonrekords gekyk nadat Adams getuig het dat sy haar ma gebel het. Hulle kon egter geen oproepe tussen dié twee opspoor nie. Adams het vroeër getuig dat Roberts haar ook gedreig het. Die lawyer wou toe weet hoekom Adams haar broer ná die beweerde dreigemente in haar huis toegelaat het. Jamia Daniels, Gafsa se niggie, vertel aan Son die familie is diep geskok oor die legal aid se beweringe. “Ons weet nie wat om te dink nie, want Rushana het ’n ander storie aan die familie vertel. “So, nou hoop ons net dat geregtigheid sal geskied en die persoon of persone tot verantwoording geroep sal word, ongeag wie dit gedoen het.” Die saak is weer tot 23 Julie­ vir die uitspraak uitgestel.