ONDERRIG sal nie te veel deur die inentingsprogram vir onnies geraak word nie. Só het die Wes-Kaapse minister van onderwys, Debbie Schäfer, gister oor die begin van die vaccination van onderwysers in die provinsie sê. Schäfer was ook by die Wes-Kaapse ambulansdienste se hoofkantoor in Pinelands teenwoordig toe die eerste onnie, Eugenia Paulo-Goagoses, haar entstof gekry het. Schäfer sê die inentingsprogram gaan van vandag af opgeskaal word sodat meer as 1 000 onnies in die provinsie daagliks hul entstof kan kry. Sy meen die program sal nie die onderrigprogram baie vertraag nie. “Die onderrig is reeds onderbreek deur Covid-19 en die feit dat ons skole verlede jaar so lank gesluit was,” sê Schäfer. “Enige vertragings wat nou plaasvind, sal baie minder wees as wat ons voorheen gehad het.” Die Wes-Kaapse sekretaris van die Suid-Afrikaanse Demokratiese Onderwysersunie (Sadou), Jonavon Rustin, is ook ingeënt. Hy sê Sadou moedig ál sy lede aan om die eenmalige Johnson & Johnson-entstof te kry. Rustin meen die nasionale regering het homself ’n “baie ambisieuse” target gestel om sowat 500 000 onnies en skoolpersoneellede binne 14 dae ingeënt te kry. “Ek is egter hoopvol dat die meeste van die onnies teen die einde van die 14 dae-periode al ingeënt sal wees,” sê hy. Die Progressive Principals’ Association (PPA) het ook gister se launch en die res van die inentingsprogram die groen lig gegee. Ruschda O’Shea, PPA-tesourier, sê die inentings is ’n goeie stap in die regte rigting vir almal se veiligheid – personeellede, families en leerders. Sy sê: “Ons wil na normaliteit terugkeer. Ons wil net voortgaan met onderrig. Normaliteit “Ons wil nie af wees nie, ons wil nie in isolasie wees nie. “Ons wil hê ons land, ons skole moet na normaliteit teruggaan. Dis nie goed dat kinders nie voltyds by die skool is nie. “Die PPA moedig dus sy lede aan om die entstowwe te vat.” Sy sê verder sy glo dat die WKOD al sy onnies klaar ingeënt sal kry binne die tyd wat die regering gestel het. “As ek sien hoe reg dinge nou loop, is ek opgewonde om die WKOD te ondersteun in hierdie inisiatief.”