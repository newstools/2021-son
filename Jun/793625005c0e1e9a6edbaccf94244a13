DIE polisie in Laingsburg het agt kabeldiewe gearresteer nadat hulle in besit van koperkabels ter waarde van R300 000 gevind is. Die verdagtes verskyn Maandag in die hof op 15 klagte van diefstal van Spoornet-koperkabels ter waarde van R1,2 miljoen. Polisielede is Woensdagaand in kennis gestel dat kabels van die 
Koup-treinstasies gesteel is. Hulle is toe na 'n gebied waar die 
brandende kabels gevind is. Kol. Andre Traut, 'n polisiewoordvoerder, sÃª die lede het dwarsdeur die nag na die verdagtes gesoek. 'n Polisiehelikopter is ook ontplooi waarna die agt verdagtes, tussen 27 en 37 jaar oud, gearresteer is.