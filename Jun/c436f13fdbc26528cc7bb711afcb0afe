LEERDERS van die Katlehong Skool vir Dowes in Gauteng het Vrydag die strate ingevaar om hul frustrasie te demonstreer oor die kos wat daar bedien word. News24 berig dat volgens die Gautengse onderwysdepartement betoog die leerlinge weens hul beweerde ongelukkigheid oor die keuse van kos. Hulle eis ook 'n verandering in die leierskap by die skool. Steve Mabona, woordvoerder vir die departement van onderwys in Gauteng, sê die departement se distriksbeamptes het die skool besoek en daarin geslaag om die spanning te verminder. "Die departement het beloof om aandag te gee aan alle probleme wat deur die leerders geopper word. "Ons wil weereens ’n beroep doen op almal in ons skoolgemeenskap, om nie skole te ontwrig wanneer hulle probleme het nie." Volgens die departement is daar baie kanale wat gevolg kan word om rolspelers te betrek, wat toegewyd is daaraan om gehalte onderrig te verserker. Die departement moedig mense ook aan om die kanale eerder te volg. - News24