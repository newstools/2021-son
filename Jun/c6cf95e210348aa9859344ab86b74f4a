DIE Suid-Afrikaanse swemsensasie Tatjana Schoenmaker het weer gewys sy is ’n groot medalje-hoop vir Span SA se veldtog op dié jaar se Olimpiese Spele in Tokio, Japan. Schoenmaker het die laaste dag van Swem SA se Swem Grand Prix in Durban behoorlik oorheers in die eindronde van die 50 m- en 200 m-borsslag. Sy het saam met haar twee goue medaljes in dié eindrondes ook kwalifiserende tye vir die Spele losgeswem. In die 200 het sy ’n tyd van 02:22,70 geswem en in die 50 m het sy in ’n tyd van 30,74 eerste die Kings Park-swembad se muur geraak. Kaylene Corbett het ook in die 200 m-borsslag vir Tokio gekwalifiseer in ’n tyd van 02:25,50. Onder die mans het Matthew Sates twee kwalifiserende tye losgeswem. Sates het in die 200 m individele medley ’n tyd van 01:57,60 geswem en die 50 m-vlinderslag in 51,85 voltooi om sy kaartjie na Tokio te bespreek.