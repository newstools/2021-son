SPORT en vermaak is twee van die sektore wat die swaarste getref is met Covid-lockdown regulasies en het onder meer die sektore se vermoë beperk. Die minister van kuns, kultuur en sport, Nathi Mthethwa, is egter vol vertrou die sektor kan herstel. "Daar word stadig maar sekerlik weg beweeg van ingryping met verligting, want dit is korttermyn en nie volhoubaar nie. "Vir die pad vorentoe fokus ons nou op die kreatiewe ekonomie, die herstel en herstruktureringsprogramme." JacarandaFM berig dat volgens die minister is die verskil dat daar met creatives self gepraat word. Mthethwa is omtrent gekritiseer vir die stadige pas om verligting vir die kreatiewe-sektor te verseker. Sharif Baker, voorsitter van die ministeriele-advieskomitee wat saamgestel is om te help om die kreatiewe en kulturele sektore te herleef, het die week tot die minister se verdediging gekom. Baker verduidelik: "Die minister het al herhaaldelik voor die nasionale corona-virusbevelsraad vir die kreatiewe sektor gepleit. "Die minister verstaan ook ons wil net werk en nie handouts hê nie, hy is bewus van dit en hy hoor dit." Volgens Baker is die taakspan ook in gesprek met die Suid-Afrikaanse inkomstediens en departemente van samewerkende regering en menslike nedersetting. Intussen sê Mthethwa: "Ons sal steeds alles moontlik doen om te verseker dat jul lewens verbeter, sonder om hemel en aarde te belowe. "Weet die regering gee om en verstaan waar die bedryf tans is."