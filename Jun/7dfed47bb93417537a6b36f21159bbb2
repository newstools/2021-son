HAAR nuwe single moedig die nuwe generasie aan om hul outentieke self te koester. Die talentvolle singer-songwriter Lana Crowster se nuutste single, “Fake,” is op haar nuutste album, Subconscious, wat in 2020 uitgereik is. Die sangeres van Belhar was op die eerste seisoen van The Voice South Africa. Sy verduidelik haar boodskap agter dié single. “ ‘Fake’ is ’n song wat ek geskryf het oor ons generasie se neiging om in te gee oor ander se sieninge oor wie ons is, pleks daarvan om te embrace wie ons regtig is. “Hierdie song is ’n reminder dat ons ware self liefde, respek en goedheid verdien.” Lana sê sy wou nog altyd musiek vir die siel maak. “Ek het daarvan gedroom om ’n album te skep soos Amy Winehouse seBack To Blackof Lauryn Hill se The Miseducation Of Lauryn Hill. Onafhanklik “Ná jare se skryf en ideëvorming het ons uiteindelik in 2017 aan die album begin werk. “Dit het jare se harde werk, fondsinsameling, geduld, spaaren fokus geneem om die album onafhanklik te voltooi en ek kon nie trotser op die projek gewees het nie.” Die briljante sangeres is al byna twee dekades in die musiekbedryf en het al met groot name in die bedryf, plaaslik en internasionaal, opgetree. Sy het al die verhoog met Josh Groban, George Benson, Karen Zoid, Toya Delazy, Arno Carstens, Zaki Ibrahim en nog vele ander gedeel. Die sangeres het nou ons hulp nodig om haar volgende droom ’n werklikheid te maak. Sy gaan in September na Amerika vertrek om haar meestersgraad in Music Business aan die Universiteit van New York te voltooi. Dié oorsese universiteit bied nie beurse vir buitelandse studente aan nie. Lana hoop om genoeg geld in te samel om haar droom te laat waar word. “Ek was veronderstel om in September 2019 te begin studeer, maar weens ’n tekort aan geld en sonder ’n borg kon ek nie gaan nie. Die toelatingsraad het my spot oopgehou en ek moes weer in September 2020 gaan, maar dit het ook weens die pandemie nie gebeur nie.” Sy vertel hoekom dit vir haar so belangrik is om dié studeer-geleentheid aan te gryp. Langdurigheid “Ek hoop om foreign business practices in die kunste te leer en dié kennis te voeg by dit wat ek oor die jare as musikant geleer het. “Dit is my doelwit om dié kennis met jong creatives te deel, veral jong vroue, sodat hulle hul merk in die bedryf kan maak sonder om te veel foute te begaan. “Ek wil jong kunstenaars die resources gee om langdurigheid in hul loopbane in die musiekbedryf te verseker.” Lana het ’n crowdfunding page op die webwerf backabuddy.co.za. Haar doel is om R150 000 in te samel. Sedert Januarie 2021 het sy byna R18 000 ingesamel. Jy kan na dié webwerf gaan om fondse aan die sangeres te skenk. Jy kan ook haar single “Fake” op alle digitale platforms aflaai.