HAAR moederhart is in stukkies geskeur. Die pyn van verlies kon Woensdagaand gesien word in die oë van die Candice Williams, wat die liefde van haar lewe en haar engelkind aan die dood afgestaan het weens bendegeweld. By haar man, Cavin (39), en dogter, Genesis (13), se gedenkdiens kon jy sien dat die gebroke vrou nie weet hoe sy die pad verder gaan stap nie. Haar familie en vriende het haar egter gerusgestel en beloof dat sy nie alleen is nie nadat sy oor en oor gesê het dat sy nou alleen is nadat sy haar hele lewe verloor het. Sy het gesê dat alles perfek moet wees omdat haar man baie “prim en proper” was. Nabye familie het Woensdagaand ná die drive-by memorial ’n kersie aangesteek om hulde aan Genesis en haar pappa te bring. Terwyl die kersies aangesteek is, was dit duidelik dat almal teenwoordig die pyn saam met die mammie voel. Bishop Mervyn Links se gebede het uitgegaan vir die familie wat gebroke is. Gespeel Genesis se maatjies, of die dominoes-span soos na hulle verwys is, het met engelstemme ’n lied aan haar opgedra. Son verneem dis die groepie wat elke dag saam met haar dominoes gespeel het. Die twee word môre ter ruste gelê. Hulle laat Candice en die gesin se tweejarige seuntjie, Gabrielle, agter. 