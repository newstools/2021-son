DRIE verdagtes is Maandag buite Pietermaritzburg in 'n skietgeveg met die polisie dood. Die voorval in Bishoptowe kom nadat die polisie na die gebied gegaan het om inligting oor 'n moord op te volg. Kol. Thembeka Mbele, ’n polisiewoordvoerder, sê die polisie het die verdagtes naby die toneel gevind waarna 'n skietgeveg uitgebreek het. "'n Polisiehond is tydens die skietery doodgeskiet terwyl twee ander na die veearts geneem is," sê Mbele. Die jongste skietgeveg kom nadat sewe vermeende bendelede vroeër vandeesmaand tydens 'n polisie-operasie doodgeskiet is. - EWN