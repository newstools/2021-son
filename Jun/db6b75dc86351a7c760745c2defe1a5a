KRAGTOEVOER is herstel in sekere dele van George wat deur sterk winde en swaar reën geaffekteer is. Die George-munisipaliteit sê in verklaring die dele wat nou weer krag het, is Victoriabaai, Heroldsbaai, dele van Hansmoeskraal en Le Grand asook Uniondale. Ander dele soos Wilderness Heights and East, Rosemore en Denver park se krag is steeds af. "Neem asseblief kennis dat ons sekere dele sal kan aanskakel sodra die wind bedaar. Ander herstelwerk mag dalk die hele dag neem," lui die verklaring. Die munisipaliteit sê huise se dakke in Rosedale, Blanco, New Dawn Park en Syferfontein is ook beskadig.