DIE sangeres Zahara se paspoort is afgevat. Volgens die nasionale vervolgingsgesag (NVG) het die “Loliwe”-sangeres vir ’n tyd nie belastingopgawes ingedien nie. Sars het ’n saak teen die bekroonde kunstenaar gemaak en sy het verskeie kere nie in die hof opgedaag nie. ’n Lasbrief vir haar arres is in April uitgereik. Sy het haar toe op 7 Junie by die polisie aangemeld. Daarna het sy in die Palm Ridge-landdroshof verskyn. Tronk Sunday World berig dat Zahara­ vanaf 2013 tot 2018 nie haar belastingopgawes ingedien het nie. As sy skuldig bevind word aan belastingontduiking kan sy glo vier jaar tronk toe gestuur word of ’n stewige boete moet betaal. Sy moet weer op 25 Junie in die hof verskyn. Phindi Mjonondwane, woordvoerder van die NVG in Gauteng, wou nie baie oor die saak uitlaat nie. Sy sê: “Sy is gevra om haar paspoort aan die handelshof-beamptes te oorhandig. “Sy moet ook Dinsdae en Donderdae tussen 08:00 en 18:00 by die polisiestasie aanmeld.”