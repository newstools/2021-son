NAIAM van Rooi, beter bekend as DJ Gakkie, bied sy vyfde Park Jam aan. Die event vind Saterdag 5 Junie van 13:00 tot 18:00 in die square by die Six Sisters­-woonstelle in Ocean View plaas. DJ Gakkie is reeds bekend daarvoor dat hy terugploeg in sy gemeenskap van Ocean View en talentvolles daar uplift. Bemagtig Hy is nie net ’n deejay nie, maar ook ’n talentvolle rymkletser. Hy vertel: “Die Park Jam is ’n inisiatief om die jeug te bemagtig en te bevorder en plaaslike besighede te ondersteun. “Daar is plaaslike talent wat hul expertise gaan ten toon stel, onder andere verskillende DJ’s.” Daar gaan ook motivering- en gassprekers wees. “Dit is ’n gesinsvriendelike geleentheid en daar gaan ook kosstalletjies, ’n prysuitdeling en baie ander vermaak wees. “En dit is free of charge!”