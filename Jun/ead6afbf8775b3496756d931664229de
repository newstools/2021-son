MPUMALANGA polisie is op soek na 'n bestuurder van 'n bakkie, wie 56 jaar gelede in 'n skoolkoor geploeg het. Nege leerders is dood en talle ander detyds in die voorval op 1 Mei 1965 beseer. Daar is die afgelope week 'n saak van strafbare manslag en versuim om te stop ná ’n ongeluk by die polisie gemaak. Die oorledenes was deel van 'n skoolkoor met 27 lede van Laerskool Nkotolane in Mmametlhake wie 'n sangkompetisie gewen het. Brig. Leonard Hlathi, ’n polisiewoordvoerder, sê die oorlewendes van die ongeluk is nou al pensioenarisse wat vreeslike beserings tydens dié ongeluk opgedoen het. "Die leerlinge van 18 en 19 jaar het van ’n vragmotor voor hul skool afgeklim, wat hulle van die sangkompetisie in Pankop vervoer het. Dís toe ’n bakkie in hulle geploeg het." Hlathi sê die polisie doen ook 'n beroep op die publiek om inligting. Volgens hom het die bakkie ook twee onbekende insittendes gehad. "Van die beseerdes wie toe na 'n hospitaal geneem is, het meer as twee jaar lank mediese hulp ontvang. "Besonderhede rondom presies wat tydens die voorval gebeur het, asook die plek waar die persoon is wat die bakkie bestuur het, bly deel van die ondersoek," sê Hlathi. News24 berig dat die polisie nou egter ook op soek is na ene Koos Engelbrecht, wie na bewering met die ondersoek kan help. Engelbrecht was blykbaar voorheen in Nylstroom/Modimolle in die Limpopo-provinsie woonagtig. Enige iemand wat weet waar hy is, word versoek om die ondersoekbeampte kapt. Solomon Moshime te kontak op 082 065 1355. - News24