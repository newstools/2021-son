DIE beskuldigdes in die Brendin Horner-moordsaak gaan weer om 
borgtog aansoek doen nadat DNS-uitslae hulle nie met die voorval kon 
verbind nie. Horner (21), ’n plaasbestuurder van Paul Roux naby 
Senekal in die Vrystaat, is verlede jaar in Oktober vermoor. Hy is 
verwurg en verskeie kere gesteek. Algoa FM berig die gebrek aan 
DNS-bewyse beteken die staat se saak steun nou op die getuienis van 
ooggetuies wat na bewering gehoor het hoe die verdagtes in ‘n tavern 
skuld erken het. Sekwetja Mahlamba (32) en Sekola Matlaletsa (44) se
 regsverteenwoordiger gaan nou weens nuwe getuienis weer ’n 
borgtogaansoek bring. Albei het onskuldig gepleit en het deurentyd 
volgehou die bloed, wat op hul klere gevind is, is dié van ‘n dier wat 
hulle geslag het. Die borgtogaansoek gaan Dinsdag voor ‘n nuwe landdros aangehoor word.  