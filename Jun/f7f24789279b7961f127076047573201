TERWYL sy nog haar “ewige liefde” gelukgewens het met sy 44ste verjaarsdag, was hy op holiday met sy nuwe supermodel-meisie. Kim Kardashian-West het ’n foto van haar met haar eksman en hulle kroos in die sosiale media gelaai. Sy skryf by die foto: “Gelukkige verjaardag. Ek is lief vir jou vir ewig.” En toe Kim die gelukwensing doen, toe katterjak Kanye met die Russiese model Irina Shayk (35). Die nuwe “liefies” het die rapper se verjaarsdag met ’n kort vakansie in Frankryk gevier. ’n Bron verklap dat die twee baie geïnteresseerd is in mekaar. “Hulle ken mekaar al vir jare. Hy het eers onlangs na haar begin vry. Hy is baie oorredend. “Hy het saam met haar in New York uitgehang voordat hulle sy verjaardag in Frankryk gaan vier het.” Volgens die bron is die mammie van een mal oor Kanye. “Sy lyk verlief. Hy het haar Frankryk toe genooi en sy het baie opgewonde ja gesê. “Hulle date nie amptelik nie, maar hulle albei stel belang in mekaar.” Kim en Kanye het onlangs aansoek gedoen om te skei en hulle het nie verskille gehad oor dié ooreenkoms nie. So, dit gaan nie lank wees nie dan is die twee wat sewe jaar getroud was, ’n geskeide paartjie.