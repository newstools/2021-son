DIE sewe soldate wat onlangs op korrupsieklagte gearresteer is, het Maandag hul tweede hofverskyning in Limpopo gemaak. Die soldate word daarvan beskuldig dat hulle tussen 2017 en 2019 saam met 'n motordiefstalsindikaat gewerk het om voertuie oor die grens na Zimbabwe te smokkel. Hulle saak is in die Musina-landdroshof tot 2 Julie vir 'n formele borgtogaansoek uitgestel. Intussen sê brig. Motlafela Mojapelo, 'n polisiewoordvoerder, nog twee soldate het in dieselfde hof verskyn op klagte vir die vervoer van onwettige sigarette. Hulle is vasgetrek toe hulle na bewering die sigarette in 'n weermagvoertuig na Musina wou vervoer. Hulle is by 'n roadblock op die N1 naby die Beitbrug-grenspos gearresteer. Mojapelo sê die twee soldate is borgtog van R3 000 toegestaan. - SABC News