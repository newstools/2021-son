’N REEKSVERKRAGTER van Mdantsane sal nog 20jaar agter tralies deurbring, vir die 2012-verkragting van 'n tiener. Yandisa Mboteni het pas 'n 10 jaar vonnis vir verkragting voltooi. Hy het sy slagoffer, wie nou 27 is, met 'n mes in Desember 2012 aangeval en haar voor haar ma en 'n vriend, wie hulpeloos moes toekyk, verkrag. Anelisa Ngcakani, 'n woordvoerder vir die nasionale vervolgingsgesag, verduidelik dat Mboteni is in hegtenis geneem en toe op borgtog vrygelaat. In 2019 het hy 'n ander vrou verkrag en is hy ook gearresteer en 'n 15 jaar tronkstraf vir daardie misdaad opgelê. Mboteni is Woensdag in die streekhof in Mdantsane-streekhof tot 20 jaar gevonnis vir die 2012-verkragting in Kei Mouth. Volgens Ngcakani is daar verskeie redes waarom die saak vir nege jaar gesloer het. Onder meer dat daar drie aanklaers oor die jare aan die saak gewerk het. Khotso Seitlheko, die aanklaer wie uiteindelik die skuldigbevinding en vonnis van Mboteni verseker het, het aangevoer dat hy as ’n reeksverkragter gesien moet word en dat hy dwarsdeur die verhoor geen berou getoon het nie. - AlgoaFM