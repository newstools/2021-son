DIE ondersoek na 'n vry en regverdige plaaslike regeringsverkiesing tydens Covid-19 sal hierdie week argumente aanhoor vir en teen die uitstel van die munisipale verkiesing in Oktober vanjaar. Die onafhanklike verkiesingskommissie, departement van gesondheid en ministriële advieskomitee oor Covid sal onder meer mondelinge voorleggings doen. Daar is ook mediese kenners, waarnemingsorganiasies, burgerlike organisasies en politieke partye wie versoek het om mondelinge voorleggings aan die kommissie te doen, wat deur oud-regter Dikgang Moseneke gelei word. Onder die organisasies en individue wie voel die verkiesing moet voortgaan op 27 Oktober is Mmusi Maimane van One South Africa. Die Instituut vir verkiesingsbestuursdienste in Afrika tel weer onder die organisasies wie 'n geskrewe voorlegging gemaak het dat die uitstel van die verkiesing met 'n paar maande sal help om die speelveld gelyk te maak vir politieke partye. EWN berig dat die kommissie sal al die voorleggings en wetenskaplike data wat voorgelê word opweeg en teen 21 Julie 'n verslag aan die OVK oorhandig.