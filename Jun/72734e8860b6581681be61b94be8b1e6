LEDE van Lockdown II wys hul muis. In hul aanslag om ernstige en gewelddadige misdade vas te vat, het lede van die polisie gisteraand twee verdagtes in Delft vir die onwettige besit van vuurwapens gearresteer. Kol. Andr√® Traut, 'n polisiewoordvoerder, verduidelik dat lede van Lockdown II, in die omgewing ontplooi is toe hulle in kennis gestel is dat 'n 14-jarige seun 'n kopskietwond in Koonopstraat opgedoen het. "Om die verdagtes aan te keer, is die gebied te voet gepatrolleer en dit tot die arrestasie van twee mans in hul twintigs gelei. Hulle is aangekeer vir poging tot moord en die besit van 'n ongelisensieerde vuurwapen. "Nadat hulle aangekla word, sal die verdagtes wat aan 'n plaaslike bende gekoppel is, na verwagting hul eerste hofverskyning in Blue Downs-landdroshof." Intussen het die Weskus K9-eenheid se snuffelhond Oshaka in Malmesbury sy hanteerder na gesteelde vuurwapens en ammunisie gelei. Die eenheid is gisteroggend aangestel om die Valke met 'n operasie in Varingstraat te help, toe drie gewere en 'n groot hoeveelheid ammunisie ter waarde van ongeveer R 50 000 deur die hond teruggevind is. Die omstandighede rondom die beslaglegging word deur die DPCI ondersoek 