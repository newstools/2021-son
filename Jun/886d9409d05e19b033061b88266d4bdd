’N 36-JARIGE polisiesersant van die Hendrina-polisiestasie in Mpumalanga is in hegtenis geneem nadat hy sy vrou, wie ook ’n polisiebeampte is, vermoor het. Hy het haar Donderdag tydens 'n argument vermoedelik eers aangerand voordat hy haar geskiet het. Brig. Leonard Hlathi, ’n polisiewoordvoerder, sê die 30-jarige vrou was 'n kolonel by die Mzinoni-polisiestasie. Die verdagte sal na verwagting Maandag in die Bethel-landdroshof verskyn op aanklag van moord.-News24