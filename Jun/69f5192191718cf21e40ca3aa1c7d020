DIE vierde beste reeks vir jong volwassenes in 2020, Betty, keer terug vir ’n tweede seisoen op Showmax. Seisoen 1 het die kykers aangegryp. Dié spin-off van die rolprent Skate Kitchen moes dus ’n terugkeer maak. As jy dit nie gekyk het nie, sal die trailer jou vertel jy het ’n verhaal van self­ontdekking, verhoudings, vriendskap en plesier misgeloop. Betty speel af in die betonoerwoud van New York City. Crystal Moselle is die skrywer, uitvoerende vervaardig en regisseer. Sy gebruik skaatsplank-ry en avontuur as tema in die reeks. “Betty handel oor ’n groep vroue wat ’n intimiderende wêreld betree en dit hul eie maak,” vertel Crystal. “Skateboarding is die agtergrond, maar dit gaan eintlik oor verhoudings en vroue wat mekaar ondersteun. Dit is scrappy, pragtig en gevul met liefde.” In die komedie-dramareeks is Dede Lovelace, Kabrina Adams (ook bekend as Moonbear), Nina Moran, Ajani Russell en Rachelle Vinberg weer te sien in die rolle wat hulle in die oorspronklike film vertolk het. Welgedaan aan hierdie jong vroue en die regisseur vir dié lighartige en tog boeiende reeks!Betty se eerste en tweede seisoen is tans op Showmax beskikbaar.