SWELLENDAM. – ’n Patoloog, dr. Christa Hattingh, het in die rondgaande hooggeregshof getuig hoe Lungelwa Dangatye (47) aan haar einde gekom het. Brian Mudyiwayana (37), die vermeende Zimbabwiese reeksmoordenaar, het in ’n bekentenis erken hy is ook vir die dood van Dangatye, ’n Mosselbaaise onnie, verantwoordelik. Hattingh het dit aan die hof gestel dat Dangatye se baarmoeder oopgeskeur is. Volgens Hattingh het die slagoffer voor haar dood eers seks gehad. Onmiddellik Hattingh sê Dangatye is met ’n stomp voorwerp oor die kop geslaan. “Sy is onmiddellik dood, maar ek kan nie die tyd bevestig wanneer die oorledene dood is nie,” getuig sy. Terwyl Hattingh haar getuienis gelewer het, het Mudyiwa­yana net stip voor hom uitgestaar. In sy bekentenis het Mudyiwayana teenoor ’n profeet van Kaapstad gebieg hoe jammer hy is oor die moorde wat hy gepleeg het. Mudyiwayana het ook in die fynste detail vertel hoe hy sy slagoffers­ om die lewe gebring het. Hy erken dat hy ál sy slagoffers met ’n stomp voorwerp oor die kop geslaan het en dat hulle onmiddellik dood is. Die saak duur voort.