DIE polisie in Mpumalanga is op die spoor van 'n groep mans wie 'n beweerde renoster-strooper kingpin vermoor het. Petros Mabuza het na wat berig word by 'n winkelkompleks in Hazyview in sy Ford Ranger bakkie gesit toe die mans op hom begin skiet het. Volgens brig. Leonard Hlathi, 'n polisiewoordvoerder, het die drie gewapende verdagtes kort nadat hulle geskiet het in 'n swart VW Polo gevlug. "Mabuza is na die hospitaal gehaas, waar hy later aan sy wonde beswyk het." Hlathi voeg by dat die slagoffer voorheen op verskeie aanklagte van renosterstroop gearresteer was en die sake tans nog voor die hooggeregshof dien. News24 bergi dat Mabuza sedert 2018 in en uit die hof was op aanklagte van renosterstroop. Intussen ondersoek die polisie ook 'n saak van poging tot moord, nadat 'n bejaarde vrou in dieselfde skietery gewond is. Sy sterk aan in die hospitaal.