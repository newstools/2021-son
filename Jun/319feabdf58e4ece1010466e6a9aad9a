DIE Springbokke het gister die groen lig gekry om na die oefenveld terug te keer. Die Springbokke sal onmiddellik hul voorbereidings vir die komende toetse teen Georgië hervat ná terugvoer van die mediese adviesgroep (MAG). Dié groep is saamgestel uit verteenwoordigers van Suid-Afrika asook die Britse en Ierse Leeus. Aangekondig Herschel Jantjies, S’bu Nkosi en Vincent Koch is Sondag positief vir Covid-19 getoets ná die intydse polimerase-kettingreaksie (PKR)-toetse by hul aankoms in die spanhotel in Johannesburg. Jantjies is egter weer getoets en het gister die groen lig gekry om saam met die span te oefen. In die lig hiervan kon die Bokke hul oefenprogram gistermiddag hervat. Die Bokspan wat Georgië in die eerste van twee toetswedstryde Vrydag op Loftus Versfeld die stryd sal aansê, word vandag aangekondig. Die tweede toets is volgende Vrydag 9 Julie in die Ellispark-stadion. Intussen het die Lions hul groep bekend gemaak wat Saterdag die Britse en Ierse Leeus gaan aandurf. Die groep is: PJ Botha, Ruan Dreyer, Jan du Plessis, Jordan Hendrikse, Francke Horn, Dan Kriel, Jaco Kriel, Rabs Maxwane, Nathan McBeth, Reinhard Nothnagel, Burger Odendaal, MJ Pelser, Manuel Rass, Carlü Sadie, Sibusiso Sangweni, Ruben Schoeman, S’bu Si­thole, Dillon Smit, Ruhan Straeuli, Emmanuel Tshituka, Vincent Tshituka, Jamba Ulengo, Morné van den Berg, EW Viljoen, Jaco Visagie, Fred Zeilinga