MFUNDO Ndhlovu het gister die eerste Springbok-sewesrugbyspeler geword om sy lot vir deelname aan die Olimpiese Spele te hoor. Die Blitsbok-span se voorlopige groep vir Tokio 2020 word môre aangekondig, met ’n besering wat klaar Ndhlovu se kanse op ’n plek verydel het. Hy het sy enkel beseer en moet geopereer word. Ndhlovu sê: “Dit voel asof ek baie mense teleurgestel het, maar beserings is iets wat gebeur, al maak dit nie op vir die teleurstelling nie. “Ek sal terug wees.” Aangekondig Neil Powell (coach) het gister sy voorlopige groep vir die Tokio-skouspel tot 17 spelers gesny. Dié groep sal môre deur die Suid-Afrikaanse Sportkonfederasie en Olimpiese Komitee (Sas­kok) aangekondig word. Powell sal dan voor die span se vertrek die finale groep sny tot 12 spelers en twee nie-spelende reserwes. Powell sê: “Daar is nog tyd oor om die groep te finaliseer. Beserings vorm deel van daai pakket. “Daarom sal ek eers ’n finale besluit ’n bietjie later neem. “Ek moet die manne komplimenteer – hulle het dit baie moeilik gemaak vir my.”