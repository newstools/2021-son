FARREL Payne, hoof­direkteur van verkeersbestuur in die Wes-Kaap, het ’n ander lawyer gekry. Die 55-jarige Payne het in Oktober 2020 die eerste keer in die Kaapse landdroshof verskyn op klagte van poging tot verkragting, seksuele aanranding en crimen injuria. Die saak is later geskuif na die Kaapstadse streekhof, waar Payne weer Maandag verskyn het. Hy het toe ook ’n ander lawyer gekry. Payne is steeds uit op borgtog van R5 000. Klaer Politieke partye soos die ANC, Good en die Economic Freedom Fighters het ál drie reeds hul stem dik gemaak omdat Payne steeds by die werk is. Vroeër het die ANC se skaduminister van vervoer, Lulama Mvimbi, gesê die Wes-Kaapse departement van vervoer beskerm die man terwyl die klaagster geen beskerming kry nie. Die Wes-Kaapse minister van vervoer, Daylin Mitchell, het toe gesê die aanklagte is ernstig, maar ander faktore moet ook nog in ag geneem word. “Die besluit om nie die direkteur te skors nie, is geneem ingevolge ’n regverdige en objektiewe beoordeling.” Die saak is tot 27 Julie uitgestel.