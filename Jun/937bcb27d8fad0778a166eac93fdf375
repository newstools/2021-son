DIE United National Transport Union (Untu) en die South African Transport and Allied Workers’ Union (Satawu) is onkant betrap noudat die Transnet Na­tional Ports Authority (TNPA) ’n onafhanklike filiaal van Transnet word. Untu en Satawu is die enigste twee erkende unies van Transnet. Pres. Cyril Ramaphosa het die aankondiging in die week gedoen. Steve Harris, hoofsekretaris van Untu, en Jack Mazibuko, hoofsekretaris van Satawu, sê hulle glo nie dit is in die beste belang van Suid-Afrika, Transnet en sy werkers om die Wet op Nasionale Hawens van 2005 te implementeer nie. Oor die afgelope 15 jaar is Untu en Satawu verseker die wet sal nie ingestel word nie. Bykomende Dié versekering is deur oudministers van openbare ondernemings en CEO’s van Transnet gegee. Harris sê in die verlede is dieselfde gedoen met Transwerk, wat in 1999 ’n afdeling was van Transnet was. “Dit het daartoe gelei dat poste verloor is. Transnet sê al klaar hy is arm. Maar nou sal hy die koste van die bykomende raad ook moet dra.” Harris sê hy het etlike briewe aan Pravin Gordhan, die minister van openbare ondernemings, geskryf om te ontmoet. Gordhan het Harris gebel om te sê hulle sal ontmoet as die Covid-19-pandemie “afgekoel” het, maar dit het nooit gebeur nie. Ramaphosa het gesê niemand sal hul werk verloor nie. Harris en Mazibuko sê die unies sal met Transnet vergader om hul werkers te beskerm.