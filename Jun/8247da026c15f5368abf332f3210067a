DIE Covid-19-pandemie het die Tshwane-munisipaliteit kreatief laat dink oor die inenting van onderwysers in die hoofstad. Die stad het sy rampbestuurbus ingespan om as ’n mobiele inentingseenheid vir onderwysers te dien.D Die Gautengse bevelraad het Tshwane geïdentifiseer as die stad met die derde meeste Covid-19-infeksies in die provinsie. Die groot rooi bus met sy geel strepe lyk miskien intimiderend, maar dit is die antwoord op baie onderwysers se hoop om ingeënt te word. Deur onder groot bome in Sunnyside te staan, bied die bus toegang tot inenting vir onderwysers wat nie na ander terreine kan gaan nie. Sipho Stuurman, woordvoerder van die uitvoerende burgemeester van Tshwane, Randall Williams, sê die mobiele site sal help om onderwysers se inentings te versnel. Tans is die bus in die Lenahof Onderwysersentrum op die hoek van Gerhard Moerdyk- en Justice Mahomed-straat, Sunnyside, gestasioneer. Die mobile site is deur die Gautengse departement van onderwys geïdentifiseer as aanvaarbaar en toeganklik vir onderwysers in die stad. Stuurman sê as die behoefte ontstaan, kan die mobiele inentingseenheid na ’n ander perseel verskuif word. – SABC News