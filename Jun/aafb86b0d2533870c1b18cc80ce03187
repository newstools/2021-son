'N TIP-OFF oor guns het tot die arrestasie van 'n bekende onwettige smokkie gelei. Lede van die Grassy Park polisie het Maandag omstreeks 15:00 inligting oor vuurwapens ontvang, by 'n perseel in Peppershrike in New Horizon. Volgens die polisie is die huis ook 'n bekende onwettige shebeen in die omgewing. Kapt. FC van Wyk, 'n polisiewoordvoerder, verduidelik: "Met hul aankoms het die 66-jarige eienaar die deur oopgemaak en die cops toegang tot die perseel gegee. "Dit was in die toilet waar die beamptes 'n kas met 'n gaatjie in opgemerk het. In die gat was 'n groenplastieksak weggesteek. Binne in was drie vuurwapens." Twee mans wat op die perseel was is in hegtenis geneem, op aanklag van besit van ongelisensieerde vuurwapens en ammunisie. Van Wyk sÃª: "Die verdagtes sal binnekort in die Wynberg-landdroshof verskyn."