DIE superster Jay-Z sê sy negejarige dogter, Blue Ivy, het hom geïnspireer om in die water te klim en te leer swem. Julle weet die Carters meng nie sommer met enige iemand nie, maar hulle het saam met LeBron James op sy show, The Shop: Uninterrupted, gepraat. Beyoncé en Jay-Z het oopgemaak oor hul verhouding met hul kinders. Jay-Z, wat ook ’n tweeling, Rumi en Sir het, het aan LeBron verduidelik hoe sy lewe verander het toe Blue in 2012 gebore is. Angsbevange “Dit is wonderlik. Dit is iets wat jou grounded maak. “Ek het nie geleer swem totdat Blue gebore is nie.” Die rapper sê dit het hom angsbevange gemaak om te dink hy sal nie sy meisiekind kan red as sy in die water beland nie. “As sy ooit in die water sou val en ek kon haar nie help nie ... “Ek kan nie eens daaraan dink nie. Ek móés leer swem. Dit was dit. Dit was die begin van ons verhouding.”