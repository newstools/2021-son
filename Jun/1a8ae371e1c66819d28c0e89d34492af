STEVE Clarke, bestuurder van Skotland, sê sy span sal nou op die harde manier moet probeer om die uitkloprondes van die Euro2020-sokkertoernooi te haal. Die Skotte het Maandag in hul eerste groep D-wedstryd op Hampden Park in Glasgow met 0-2 teen die Tsjeggiese Republiek vasgeval. Die besoekers se Patrik Schick was skitterend op dreef en het albei doele aangeteken. Sy tweede doel, van net binne die halfpadmerk, was tot dusver een van die beste doele ooit in dié kompetisie. Volgens Clarke was Skotland net nie klinies genoeg met die doelkanse wat geskep is nie. “As ons sukkel teen ‘n verdedigingslinie met spelers soos Bristol City se kaptein in sy geledere, wat gaan gebeur wanneer ons teen Engeland of Kroasië speel?,” het Clarke gevra. Skotland sal nou een van sy twee oorblywende wedstryde moet wen en hoop dat die ander groepuitslae in sy guns tel. Die Skotte pak eers Vrydag hul aartsvyand, Engeland, op Wembley, voordat Kroasië Dinsdag in Glasgow aangedurf word. “Dit wil voorkom asof ons dit op die harde manier moet doen indien ons wil deurdring,” het Clarke gesê. - AP 