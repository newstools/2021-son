ROBERTSON. – Wat vir ’n vrou ’n tik-joyride moes gewees het, het ’n nagmerrie geword toe twee tikkoppe haar na bewering verkrag het. Dié beweerde voorval het ’n week gelede plaasgevind. Die vrou (37) het met trane in haar oë van haar ordeal vertel. Sy sê sy het gedink dit was die einde van haar lewe. “My hele verlede het voor my afgespeel terwyl ek ure lank om die beurt verkrag is,” het sy snikkend vertel. Sy sê die twee tikkoppe het haar ’n tik-treat beloof. “Ons het by ’n garage gestop om ’n lighter te koop en toe na ’n tikhuis gery om daar tik te koop. “Ons het toe na ’n spot in die Droëheuwel-omgewing gery waar ons Mandrax en tik gerook het. “Daarna is ons na die Nqubela-woonbuurt en het toe nóg drugs gekoop. “Ons het toe na nog ’n spot op die Bonnievale-pad gery en daar verder getik,” vertel sy aan Son. Volgens haar het die driver toe gevra om met haar seks te hê. “Ek het geweier, toe trek sy tjommie my na die agter-seat van die kar.” Volgens haar het die driver sy klere uitgetrek. Die jong wat haar na die agterste sitplek getrek het, het hom ook kaalgat uitgetrek. “Hulle het my toe verkrag. In ’n stadium het ek gesê ek wil gaan pie,” het sy vertel. Sy sê dit is tóé dat sy die jongens se gebruikte kondome vat, ’n stukkie van haar broek afskeur en die evi­dence versteek. Volgens haar het sy toe iemand by die nabygeleë treinspoor opgemerk en hom gevra om saam met haar te loop. Hulle is toe na Nqubela, waar sy ’n vriendin alles vertel het. Hulle het toe ’n saak gaan maak. Die twee verdagtes het reeds in die plaaslike landdroshof op aanklagte van verkragting verskyn. Son verneem een van die beskuldigdes was voorheen ook van verkragting aangekla, maar daardie saak is teruggetrek. ’n Polisiewoordvoerder, kapt. FC van Wyk, het die voorval bevestig en sê die bewerings word tans ondersoek.