NICOLE Jacobs was Sondag op die Cravenby-sportterrein Clyde Pinelands se groot ster toe sy die wendoel teen Invincible Cravenby aangeteken het. Clyde Pinelands het dié vrouesokkerwedstryd in Safa Cape Town se streek­liga met 1-0 gewen. Ikraam Francis, coach van Clyde Pinelands, was ’n baie tevrede man. “Ek dink ons het verdien om die wedstryd te wen. Ons het nie net goed aangeval nie, ons was ook uitstekend op die verdediging. “Ons het die double oor die Cravenby-span behaal deur ook ons tuiswedstryd teen hulle met 5-3 op Pinelands te wen,” spog Francis. Die uitslae: Hout Bay United 7, Strand Kasi Queens 1; Goal Hunters 2, FC Tafelzucht 0; Clyde Pinelands 1, Invincible Cravenby 0; Manenberg Ladies 3, Real Brazilians 1; Strand Kasi Queens 3, Clyde Pinelands 3; Mighty City Ladies 2, Strandfontein Ladies 0; CPUT 8, UWK Ladies 0; Green Lovers 3, New Stars 2; Winnies Ladies 0, South End 0.