‘N GESTREMDE vrou en twee seuns is Sondagoggend in ’n brand in Bonteheuwel dood. Die Stad Kaapstad se brand- en reddingsdienste het om 01:40 ’n noodoproep ontvang en bemanning van Epping, Belhar en Gugulethu is na die toneel in Oliehoutweg. Luidens ’n verklaring was twee strukture aan die brand. Die brand kon eers om 02:52 geblus word. “Die liggame van ‘n vrou en twee seuns is onder die brandrommel gevind terwyl nog ’n vrou en ’n seun vir brandwonde behandel en na die hospitaal geneem is,” lui die verklaring. Die oorsaak van die brand is nog onbekend.