MOTORISTE sal van Woensdag af 10c minder vir 'n liter petrol betaal. Daar is egter geen verligting vir dié met dieselvoertuie nie. 'n Liter diesel gaan 20c duurder kos. Dit is van die nuwe brandstofpryse wat Maandag deur die departement van minerale bronne en energie aangekondig is. 'n Liter paraffien sal ook 20c duurder wees. Robert Maake, woordvoerder van die departement, sê die verandering in pryse is weens die waarde van die rand wat op gemiddeld tydens die hersientydperk teen die Amerikaanse dollar toegeneem het. Maake sê die hoër vraag na olie het die olieprys ook laat styg. - Jacaranda FM 