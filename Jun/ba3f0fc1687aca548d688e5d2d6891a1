ANTONIO Conte glo die Italiaanse sokkerspan kan een van die spanne wees om te klop in dié jaar se Europese Kampioenskapsreeks. Die Euro 2020 skop vandag in die Stadio Olimpico in Rome af met die Azzurri wat teen Turkye te staan kom. Conte, wat die Italianers in 2016 se toernooi tot die kwarteindronde aangevoer het, was gister vol lof vir Roberto Mancini (coach) en die werk wat hy tot dusver met dié span gedoen het. “Roberto doen ’n great job, nie net in terme van uitslae nie, maar ook met die manier waarop hy ’n groep ontwikkel het wat met oortuiging, entoesiasme en samehorigheid speel,” het Conte gesê. “Kom ons hoop ons kan so ver as moontlik vorder. Ná die groepfase sal ons beslis ’n bietjie geluk benodig met teen wie ons te staan kom.” Euro 2020 op TV SuperSport-kanale Premier League (203) Vandag 20:50: Turkye t Italië Môre 14:50: Wallis t Switserland 17:50: Denemarke t Finland 20:50: België t Rusland Sondag 14:50: Engeland t Kroasië 17:50: Oostenryk t Noord-Macedonië 20:50: Nederland t Oekraïne