GARETH Southgate kan straks ’n baie senuweeagtige manager van Engeland se sokkerspan wees. Reuters berig die helfte van Engeland se sokkerondersteuners glo Frankryk gaan dié jaar se Europese Kampioenskap-kompetisie (Euro 2020) wen. Hulle het selfs die hand diep in die sak gesteek om op ’n Franse sege te wed. Frankryk het in 2016 se eindstryd op ’n ietwat verrassende wyse teen Portugal verloor. Hulle het egter twee jaar later in Rusland daarvoor vergoed deur die Wêreldbeker te wen. Entain, eienaars van Ladbrokes, bwin, Coral en Eurobet sê 28% van hul kliënte het op Frankryk gewed om Euro 2020 te wen. Engeland en België is die ander gunstelinge.