DIT lyk asof AKA ’n hartroerende nuwe song geskryf het vir wyle sy verloofde, Anele “Nelli” Tembe. Die bedroefde rapper het dié naweek ’n kort clip in sosiale media gepost van sy song “Tears Run Dry”, wat blykbaar vir die ontslape Nelli geskryf is. In die song maak AKA oop oor hoe moeilik dit vir hom was om soggens sonder sy verloofde wakker te skrik. Die lirieke van die song is soos volg: First thing on my mind. When I wake up. I cannot feel sunshine with you not waking up by my side. Nothing else can replace us. Try to break down and cry, but all my tears run dry. Verder in die song sê die rapper dat sy die mooiste meisie is wat hy al ooit gesien het. Verandering Dit is ’n groot verandering van die liederlike song van Travis Scott “Piss On Your Grave”, wat hy ook onlangs in sy stories op Instagram gepost het. AKA is terug in die sosiale media nadat hy ’n break gevat het om met Nelli se dood te deal. Sy het in April vanjaar in ’n oënskynlike selfdood van die 10de verdieping van die Pepperclub-hotel in Kaapstad na haar dood geval.