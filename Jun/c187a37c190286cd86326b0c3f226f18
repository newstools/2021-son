'N SUID-AFRIKAANSE soldaat is Donderdagoggend in 'n skietvoorval in die Demokratiese Republiek van die Kongo (DRK) dood. Volgens die Suid-Afrikaanse Nasionale Weermag was die soldaat as deel van 'n vredemissie in die DRK ontplooi. Die voorval het tydens 'n operasie in Kilia, aan die ooste van die DRK, plaasgevind. Brig. Mafi Mgobozi, weermagwoordvoerder, sÃª besonderhede rondom die voorval is nog onduidelik en dat verdere ondersoek ingestel sal word. Die identiteit van die soldaat sal eers bekend gemaak word sodra die familie en naasbestaandes in kennis gestel is. - News24