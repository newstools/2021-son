DIE toetsreeks teen die Windies het weer die kollig op die hemelbesems van wêreldkrieket laat val. Die eilandmanne is oor die jare bekend vir hul uiters lang spelers en vandag is geen uitsondering nie. Die huidige Windies is egter nie heeltemal so lank soos hul sterre van die verlede nie. Joel Garner (1977-1987) is teen 2,03 m (6’8”) die langste Windies-toetsspeler in die geskiedenis. Hy beklee die tweede plek ná Pakistan se Mohammed Irfan, wat teen 2,16 meter (7’1”) die langste eersterangse krieketspeler nóg is. Op die lys van die langste spelers beklee die Windies ook die sewende, agtste en negende plek. Curtly Ambrose, Sullieman Benn en Jason Holder is ál drie 2,01 m (6’7”) lank. Suid-Afrika se Morné Morkel beklee die 16de plek met ’n lengte van 1,98 m (6’5”). Die Windies se kortste speler is Alvin Kallicharran, wat tussen 1972 en 1981 gespeel het. Hy was 1,65 m (5’5”) lank. Ook op die lys van die kortste toetsspelers is die Suid-Afrikaner Kruger van Wyk, wat vir Nieu-Seeland as paaltjiewagter diens gedoen het. Hy is net 1,44 m (4’9”) lank. Die lys van die wêreld se langste spelers is: 1 – Mohammed Irfan (Pak).2,16 m 2 – Joel Garner (WI)2,03 m 3 – Peter George (Aus)2,03 m 4 – Boyd Rankin (Eng/Ier)2,03 m 5 – Chris Tremlett (Eng)2,01 m 6 – Steven Finn (Eng)2,01 m 7 – Curtley Ambrose (WI)2,01 m 8 – Sullieman Benn (WI)2,01 m 9 – Jason Holder (WI)2,01 m 10 – Tom Moody (Aus)2,0 m