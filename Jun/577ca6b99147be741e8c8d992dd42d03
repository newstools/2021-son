Die Westelike Provinsie het die Sharks met 32-31 in ’n taai Curriebekerwedstryd in die Kaapstad-stadion geklop. Die Sharks het teen die rustyd met 21-19 voorgeloop. Die Streeptruie het egter goed teruggeveg om in ‘n stadium met agt punte voor te loop, maar die Sharks het ‘n vierde verdoelde drie gaan druk om dit tot een punt te sny, voor Curwin Bosch se strafdoel met vier minute oor aan die besoekers die voortou gegee het. Die WP het egter kort ná afskop ook ’n strafskop ontvang, met Tim Swiel wat dit deur die pale gejaag het om weer voor te loop. Daarna moes die Streeptruie verbete vasbyt om die wen te verseker – hul tweede in vanjaar se Curriebeker. Westelike Provinsie – drieë: Albertus de Wet, Evan Roos; doelskoppe: Tim Swiel (2); strafdoele: Swiel (6) Sharks – drieë: Thembelani Bholi, Jaden Hendrikse (2), Fez Mbhata; doelskoppe: Curwin Bosch (4); strafdoel: Bosch