DIE polisie se teenbende-eenheid moet vir ’n maand of langer in die Strand ontplooi word om die gemeenskap te beveilig, pleit Jan Frieslaar, voorsitter van die Strand se gemeenskapspolisiëringsforum. Hy’t gister op Jeugdag gesê die gemeenskappe in Broadlands Park, Casablanca, Morkel’s Cottage en Erijaville lewe in vrees vir die bendes. Volgens hom is agt jongens wat glo by bendes betrokke was, die afgelope maand doodgeskiet. Talle ander is gewond. Oorlogsone Frieslaar sê mense wat geweldsmisdaad pleeg, kry te maklik borgtog. Maandagaand was Broadlands Park ’n oorlogsone. In drie skietvoorvalle is twee vermeende gangsters gewond. ’n Kerkleier sê die ouers van bendelede moet ophou ’n living maak uit hul kinders se bende-aktiwiteite en hulle moet die geweld eerder help bekamp.