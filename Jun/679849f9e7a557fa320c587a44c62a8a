’N 45-JARIGE man moet hof loop omdat hy in besit van perlemoen ter waarde van R1,7 miljoen betrap is. Volgens die Valke is die man in Kaapstad deur misdaadintelligensie, lede van die K9-eenheid en die departement van omgewingsake, bosbou en vissery gearresteer. Die arrestasie volg op ’n ondersoek- en beslagleggingsoperasie Dinsdag in ’n huis in Edgemead. Lt. kol. Philani Nkwalase, 'n Valke-woordvoerder, sê tydens die klopjag is daar beslag gelê op meer as 245 kilogram gedroogde perlemoen sowel as toerusting vir perlemoenverwerking. - Algoa Fm