'N BLOUE is deur die onafhanklike polisieondersoekdirektoraat inhegtenis geneem vir moord. Die 28-jarige speurder van Barkley-Oos is vir die vermeende moord op 'n verdagte wat in aanhouding was gearresteer. Ndileka Cola, 'n woordvoerder vir die OPOD, verduidelik die 25-jarige oorledene was in aanhouding nadat hy Dinsdag in die Oos-Kaap gearresteer is vir 'n moord wat verlede jaar in Kaapstad gepleeg is. Cola voeg by dat vier polisiebeamptes het na bewering die verdagte die volgende dag na die speurkantore geneem vir ondervraging. "Later die dag het twee beamptes hom teruggeneem na die aanhoudingselle. "Die bevelvoerder het opgemerk die verdagte kon nie loop nie en swak was." Die twee polisiebeamptes het die verdagte egter na sy sel geneem, waar hy later dood aangetref is. Een van die beamptes is Vrydag in hegtenis geneem en sal Maandag in die Elliot-landdroshof verskyn.