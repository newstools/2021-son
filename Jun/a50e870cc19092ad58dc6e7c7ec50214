DIE voormalige Mej. Suid-Afrika Sasha-Lee Laurel Olivier het ’n projek op Jeugdag bekendgestel wat bekostigbare opvoeding vir minderbevoorregtes beskikbaar maak. Dié beauty queen, wat bemarking en sielkunde aan die Universiteit van die Witwatersrand gestudeer het, het kragte saamgesnoer met die Regenesys Foundation. Hulle gaan jong mense van agtergeblewe gemeenskappe hul drome help bewaarheid deur tersiêre onderrig aan hulle te voorsien. Emosioneel News24 berig die program gaan aan 500 minderbevoorregte Suid-Afrikaners die geleentheid gee om ’n internasionaal erkende kwalifikasie in besigheid, rekeningkunde of openbare bestuur te voltooi. Sy het ’n video in die sosiale media gelaai om die projek aan te kondig en by die video het sy geskryf hoe sy in 2015 ook aan die #FeesMustFall-betogings deelgeneem het. “Ek kan nie anders as om emosioneel te voel nie. “Dit is ses jaar later en nou is ek lid van ’n span wat tersiêre opleiding meer toeganklik maak.”