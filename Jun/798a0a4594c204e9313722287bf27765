DAAR is geen planne op die oomblik om skole te sluit nie, sê basiese onderwys minister Angie Motshekga. Die minister sê diegene wat van plan is om skole met dwang te sluit deur wetstoepassing hanteer sal word. Motshekga het tydens 'n besoek aan skole in Limpopo genoem dat ouers die enigste is wie kan besluit of hul kinders by die skool sal aanmeld of nie. Sy noem ook dat wanneer skole weer vir die derde kwartaal begin laerskole leerders op volle kapasiteit sal verwelkom. “As ouers voel hulle wil hul kinders by die huis hou, is dit nie 'n probleem nie. Maar, as ouers wil hê dat hul kinders skool toe moet kom, moet die wetstoepassingsagentskappe voorkom dat leerders ontwrig word word om toegang tot hul regte te kry.” Die uitlating kom nadat die EFF gedreig het om skole onder dwang te sluit. Die EFF-leier, Julius Malema, het Donderdag gesê hy glo alle skole in die land sewe dae het om lewens te red of met dwang toegemaak sal word. Hy het genoem dat die land nou in die derde vlaag van Covid-19-infeksies is en almal moet bekommerd wees oor die lewens van leerders. "As skole nie sluit nie, sal kinders sterf. So skole moet sluit en hulle moet onmiddellik sluit. "Ons gee die minister sewe dae om die skole te sluit. As dit nie gebeur nie sal die EFF skole moet sluit, want ons gaan nie toelaat dat ons kinders sterf nie. "Dit is pynlik om bejaardes te verloor. Stel jou nou voor wanneer ons kinders moet begrawe." Intussen sê die Gautengse onderwysdepartement hoewel hulle 'n geweldige toename in leerders het wie positief vir Covid toets hulle op die provinsiale departement van gesondheid se advies sal optree, oor wanneer om skole te sluit."