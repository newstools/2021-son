DIE Suidwestelike Distrikte-Arende is aan die vooraand van die nuwe rugbyseisoen gereed om sommer hoog te vlieg. Die Arende skop eersdaags in George hul Curriebeker Eerste Liga-veldtog teen die Valke af. Hulle het verlede week op ’n geselligheid hul spelersgroep en afrigters vir die komende seisoen bekendgestel. ’n Opwindende jong span met ’n sterk local flavour is deur Eddie Myners (hoofafrigter) aan die SWD-bestuur voorgestel. Die Arende sal deur die sterk senter Marquit September aangevoer word met Nkosi Nofuma en Shane Ball wat as mede-kapteins aangewys is. Hennie Baartman, SWD-president, het die spelers aangemoedig. “Dis ’n eer om vir die SWD-Arende te speel,” het Baartman gesê. “Ek wil julle aanspoor om alles te gee, die game hard te speel en toewyding aan die Arende te toon. Julle moet ons trots maak, van die eerste game teen die Valke af. Ek glo ons sal in die eindstryd speel.” Volgens Myners moes hy ’n span saamstel wat goed vertoon en mededingend kan wees. Agterspelers: Shane Ball (mede-kaptein), Darryn Fortuin, Sergio Stalmeester, Adi Jacobs, Luciano Jones, Carlton-Dee Coeries, Kirsten Heyns, Tiaan Fourie, Marquit September (kaptein), Eldred James, Ralton October, Winslin Klassen, Ruan van Rensburg. Voorspelers: Marquin Smart, Jordan van Dyk, Nkosikhona Nofuma (mede-kaptein), Lehan Kiewiet, Dean Malherbe, Francois Kemp, Terrance Siyaya, Pieter Ferreira, Deon Slabbert, Heinrich Roelfse, Denver Prins, Nkosikhona Masuku, Anvor Prins, Ian Thompson, Armando Wienand, Keano Hendricks, Duke Jantjies, Stephan Leonard. Bestuur: Eddie Myners, Johan de Lange, Darryl Claassen, Quinten Potgieter, dr. John Beneke, Albert Adonisi, Patrick Meyer, Martin de Vos.