WEENS stygende Covid-19 gevalle die afgelope tyd is strenger lockdown regulasies Dinsdagaand aangekondig. Pres. Cyril Ramaphosa het die land toegespreek kort na vergaderings van die corona-virus-bevelsraad, koordineringsraad van die president en die kabinet. Die president het aangekondig dat die land na vlak-3 skuif. Saam met dit verander die aandklok-reël na tussen 22:00 en 04:00. "Plekke soos kroeë, shebeens, gyms en restaurante sal 21:00 moet sluit om hul personeel genoeg tyd te gee om voor die 22:00 curfew by die huis te kom." Die verkoop van alkohol word nou net van Maandag tot Donderdag en tussen 10:00 en 18:00 toegelaat, dit sluit nie openbare vakansiedae in nie. "Alkohol vir on-site verbruik word toegelaat, volgens die besigheid se dranklisensie, net tot 21:00. "Byeenkomste word nou slegs 50 mense vi binne en 100 vir buite toegelaat." Slegs 50 persone word by 'n begrafnis toegelaat, met geen nagwake of after-tears nie. Ramaphosa het aangekondig dat die regulasies Dinsdagaand nog inwerking tree. Ramaphosa sê alle provinsies, behalwe die Noord-Kaap, ervaar tans daagliks 'n styging in positiewe infeksies. "Die Gauteng provinsie is die ergste geraak. "Ons moet deurslaggewend optree en ons moet onmiddelik optree." Ramaphosa voeg by dat wetenskaplikes waarsku dat die virus deur ons as mens se gedrag versprei word. Hy het landsburgers oor herinner dat sommige wie die virus het geen simptome toon nie. "Jy kan jou familielid wat aan diabetes ly besoek en hom of haar besmet, alhoewel jy gesond voel. "Dit is nou tyd dat ons na die beginsels van die beskerming teen die corona-virus terugkeer." Die staatshoof noem ook dat die prioriteit nou is om te verseker dat daar genoeg hospitaalbeddens en ventilators is om diegene wie siek raak te help.