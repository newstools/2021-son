TREVOR Oliphant, wat in sy jong dae een van Suid-Afrika se voorste darts­spelers was, het ’n comeback gemaak. Hy het Vrydagaand in die Grassy Park Hotel sy debuut gemaak in die nuutgestigte Pensioenaris-liga. Hoewel hy in die ronde van die laaste 16 met 3-0 teen Richard Murdoch verloor het, kan ’n mens verwag dat Oliphant volgende keer veel beter rekenskap van homself sal gee. ’n Ander nuweling, Richard Oliver, het ’n blink debuut gemaak en het sy eerste twee wedstryde gewen voordat hy in die semi met 3-0 teen die uiteinde­like wenner, Clifford Stradling, uitgeskakel is. Soos twee weke gelede in die eerste ronde was dit weer Stradling en David Jantjies wat mekaar in die eindstryd gepak het. Stradling het met 4-3 gewen. Die vrouedeelnemer Theresa Adams het goeie spel gelewer in die ronde van die laaste 16 voordat sy met 4-3 deur Oliver uitgeskakel is. Mercia Stemmet het in die plaatkompetisie gespeel. Die uitslae is: Laaste 16: Warren Hermanus 3-2 Dennis Alexander; Shane Stemmet 3-0 Melvin Adams; David Jantjies 3-0 Basil Jones; Richard Murdoch 3-0 Trevor Oliphant; Clifford Stradling 3-0 Wilmer Stripp; Patrick Stuurman 3-1 Roy Adams; John Petersen 3-1 Elroy Dirks; Richard Oliver 3-2 Theresa Adams. Kwarteind: Warren Hermanus 3-1 Shane Stemmet; David Jantjies 3-0 Richard Murdoch; Clifford Stradling 3-1 Patrick Stuurman; Richard Oliver 3-1 John Petersen Semi:  David Jantjies 3-2 Warren Hermanus; Clifford Stradling 3-0 Richard Oliver Finaal: Clifford Stradling 4-3 David Jantjies.