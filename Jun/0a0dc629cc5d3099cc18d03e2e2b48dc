DIT WAS maar net 'n roetine patrollie Dis wat skuil agter die polisievoertuig wat Woensdag buite oud-pres. Jacob Zuma se Nkandla-woning afgeneem is. Foto's en videos van die polisievangwa is wyd op sosiale media versprei en onder meer beweer dit is toegang tot die eiendom geweier. In een video word na bewering gewys hoe lede van uMkonto weSizwe veterane die voertuig keer om die perseel in te gaan. Na 'n kort gesprek reverse die vangwa en ry weg. Brig. Vish Naidoo, nasionale polisiewoordvoerder, bevestig die vangwa se teenwoordigheid is deel van die plaaslike polisiestasie se roetine patrollie. "Ons doen 'n beroep op lede van die publiek om nie misleidende inligting te versprei nie, want dit kan meer skade as goed doen. "Ons discourage enige vorm van byeenkomste, wat teenstrydig is met die wet op rampbestuur." Die enigste vorm van byeenkoms wat oor die volgende twee weke mag plaasvind is begrafnisse, wat beperk is tot 50 mense. Zuma is Dinsdag deur die Grondwethof tot 15 maande tronkstraf gevonnis vir minagting van die hof. - News24