DIE dwelmsaak teen ’n taxi tycoon van die Strand, Rashied Baderoen (48), sy broer Rafiek (44) en Mic­hael Norman (38) is Maandag in Pretoria-landdroshof tot môre uitgestel. Die Baderoen-broers het laas Maandag in die Strand-landdroshof verskyn, waarna hulle onder streng polisiebegeleiding na Pretoria vervoer is om daar tereg te staan. Die saak teen hulle volg op die inhegtenisneming van Neil Pieter van Zyl, wat op 2 Junie op die N1-snelweg in Pretoria met R400 miljoen se kokaïen gevang is. Soek Lt.kol. Philani Nkwalase van die Valke sê die inhegtenisneming kom ná samewerking met die FBI en die Australiese polisie. Die drie sal nou saam met Van Zyl en twee mans van Litaue op die aanklagte tereg staan. Nkwalase het ook bekend gemaak dat hulle nog soek na Ahmed Isa (41), wat ook moontlik by die saak betrokke kan wees. Volgens hom is Isa laas gesien in Kampsbaai, waar hy arrestasie ontduik het. Isa is ook bekend as Pardilov Ariel en Micky Paki. Hy word as gevaarlik bestempel. Daar is ook sedert 9 Junie ’n lasbrief uit vir sy inhegtenisneming.