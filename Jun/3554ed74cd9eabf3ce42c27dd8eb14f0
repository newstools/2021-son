DIE Oos-Kaapse polisie soek steeds na verdagtes wat Sondag 20 Junie by die Tyefu-polisiestasie in Peddie ingebreek het. Luidens berigte is verskeie vuurwapens en rekenaars gesteel uit die stasie wat veronderstel wees om 24 uur per dag oop en beman te wees. News24 het die verslag oor die voorval aan die waarnemende polisiekommissaris in die Sarah Baartman-distrik, brig. John Lebok, gesien. Daarvolgens het diewe weggekom met ’n R5-geweer, twee 9?mm-pistole, ses vol 9?mm-magasyne en ’n R5-magasyn met 28 patrone. Volgens News24 was twee polisielede alleen aan diens tydens die voorval. Die twee het omstreeks 20:00 Sondagaand die hoofdeur, veiligheidshek en jaart-hek gesluit om aandag te gaan gee aan ’n klag van gesinsgeweld. Volgens die verslag het hulle eers 04:00 Maandag teruggekeer.By hul terugkoms het hulle agtergekom die veiligheidshek was oopgebreek is en die deur was stukkend. Een van die beamptes het toe gesien die kluis was oop en die vuurwapens weg. Die diewe het ook by twee kantore ingebreek en twee rekenaars gesteel. ’n Saak van inbraak word ondersoek en die verdagtes is nog soek. 