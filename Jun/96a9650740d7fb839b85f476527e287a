ZODWA Wabantu vat elke faset van haar lewe vas – van haar florerende besighede tot haar privaat dele. Die Suid-Afrikaanse sakevrou, danser en sosialemedia-influencer het ’n draai by haar dokter gaan gooi vir ’n baie ... um, intieme mediese prosedure. Sy het haar dokter in ’n video op Instagram uitgevra oor vaginal tightening. Die dokter verduidelik vir haar – en sommer haar 1,6 miljoen followers – hoe die prosedure werk. “Dit is ook deel van vaginal rejuvenation, oftewel ’n O-Shot,” laat hoor die arts. “Dit verhoog die intensiteit van jou orgasme en jou sensitiwiteit daar onder sodat jy ’n meer genot­volle seksuele ervaring kan hê.” Volgens die dokter kan mans ook die prosedure, ’n P-Shot, ondergaan. Zodwa kyk deesdae baie mooi na haarself en sy is nie skaam om alles met haar fans en followers te deel nie. Zalebs berig sy het onlangs chemical peels gedoen vir ’n bloesende vel en draadjies gekry om haar tande beter te versorg. En nou is dit die vaginal tightening.