’N PA en seun van Gqeberha (Port Elizabeth) is die naweek in ‘n brand dood nadat hul shack vlamgevat het. Die voorval het Saterdag in die vroeë oggendure in William Slammert Drive in Bethelsdorp plaasgevind. Kol. Priscilla Naidu, ’n polisiewoordvoerder, sê die polisie is ingelig oor ’n shack wat aan die brand is en het die brandweer toe laat kom. Naidu sê die brand was geblus, maar teen 05:00 was ’n tweede shack in dieselfde yard aan die brand. Naidu sê twee mans is later dood in die tweede shack aangetref. Die oorledenes is later as Aston McKay (in sy 50’s) en sy seun Alistair (in sy 20’s) geïdentifiseer. Die oorsaak van die brand word nog ondersoek. - Algoa FM