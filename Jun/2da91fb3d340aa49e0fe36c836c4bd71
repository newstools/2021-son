DIE stryd om Safa Cape Wine­lands se uitspeelronde te haal, vind dié naweek plaas. Met net vier wedstryde oor is Maties en Malaga in ’n stryd vir afdeling A se kroon terwyl African Jaguars reeds van die eerste plek in afdeling B verseker is. Die onderskeie groepe se wenners sal mekaar in die eindronde die stryd aansê. Dit sal bepaal wie dié streek in Safa Wes-Kaap se Tweede Liga-uitspele verteenwoordig. Maties het Glenview Aces Saterdag op die Lentelus-sportterrein met 6-1 afgeransel. Glen Hahn, Luphulo Zini, Ronaldino Johnson, Tristan Silence en Vian Wiese het doele geskop. Die studente staan stewig met 21 punte boaan die punteleer. In afdeling B troon die Jaguars met 25 punte.