BAFANA Nhleko, afrigter van die Junior Springbokke, het weer besluit om grootskaalse veranderinge te maak vir sy span se laaste wedstryd in ’n internasionale vierhoekige toernooi in Stellenbosch. Die Baba-Bokke kom vandag in hul laaste wedstryd van die groepfase teen Georgië te staan. Hulle het reeds vir dié toernooi se eindstryd gekwalifiseer ná oorwinnings oor Uruguay en Argentinië. Nhleko het gesê: “Ons sou maar elke liewe speler in ons groep speelkans gegee het. So, die verandering is deel van ons beplanning en ’n besluit wat aan die begin van die kompetisie geneem is. Die Junior Springbokke se span is: Kian Meadon, Curwin Gertse, Henco van Wyk, Mambo Mkhize, Dalvon Blood, Sacha Mngomezulu, Nico Steyn, Izan Esterhuizen, Siya Ningiza, Rynard Mouton, Dylan de Leeuw, Raynard Roets, S’bu Shongwe, Jacques Goosen (k), Nolan Pienaar. BANK: Andre-Hugo Venter, Blaine Golden, Corné Weilbach (genomineerde voorry), Simon Miller, Reinhardt Ludwig, Sasko Ndlovu, George Cronjé, Bradley Davids, Bobby Alexander, Jordan Hendrikse, Ethan James, Tyler Bocks, Quan Horn.