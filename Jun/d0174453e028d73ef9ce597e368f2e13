'N MAN is Vrydag in die landdroshof op Bloemfontein 'n drie jaar tronkstraf opgelê oor hy mense met Facebook-advertensies bedrieg het. Marius Smit het mense bedrieg deur valse advertensies van karre op Facebook te plaas. Die 27-jarige is in 2019 in Botshabelo tydens ’n sting-operasie deur die Valke in hegtenis geneem. News24 berig hy bedrieg al sedert 2014 sy slagoffers, wie eers van niks wis nie. Kapt. Christopher Singo, 'n woordvoerder vir die Valke, sê 'n operasie is deur die Valke se ernstige handelsmisdaadondersoek-eenheid in Bloemfontein uitgevoer. Die Valke se kommunikasiedienste het ook gehelp om Smit op te spoor en om hom in Botshabelo in hegtenis te neem. Dit terwyl hy besig was om geld by 'n ATM te trek. "Smit het by verskeie geleenthede in die hof verskyn, wat tot sy onlangse skuldigbevinding gelei het," aldus Singo. Hy voeg by dat Smith het voornemende kopers versoek om geld vir petrol en afleweringskoste van die voertuie te stuur. Sy slagoffers sou dan die kontant aanstuur. Smith het dan die geld getrek, maar die voertuie is nooit soos ooreengekom afgelewer nie. Volgens Singo het talle mense duisende rande deur die scheme verloor. - News24