BEURTKRAG gaan weens 'n verbetering in noodreserwes vanaand om 22:00 opgeskort word. Moet egter nie te gou opgewonde raak nie. Fase-1 beurtkrag sal more vanaf 17:00 tot 22:00 in werking wees. Luidens 'n verklaring is die kragnetwerk steeds onder druk en kwesbaar. Suid-Afrikaners word daarom aangeraai om kragverbruik, veral tussen 17:00 en 22:00, tydens die winter te verminder. Dis wanneer die kragaanvraag op sy hoogste is. Eskom het darem verskoning gevra vir die ongerief.   