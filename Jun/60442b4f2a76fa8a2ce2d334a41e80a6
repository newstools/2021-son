BONANG Matheba is nou selfs die Queen van New York. Queen B het ’n lekker tyd in Amerika en dit lyk asof die Suid-Afrikaanse sakevrou en mediapersoonlikheid amptelik ’n New Yorker geword het. Sy spog gereeld met foto’s en video’s van haar nuwe weelderige omgewing. Net soos ons is sy moeg vir die loadshedding-situasie wat ons nog hier in Suid-Afrika moet verduur. Queen B het selfs haar Covid-inspuiting gekry en dié brokkie inligting trots met haar Instagram-volgelinge gedeel. Oorval Haar fans beny natuurlik die ster se glanslewe en het haar in die comment section met komplimente oorval toe sy ’n video van haar larney woonstel in Amerika geplaas het. Ons kan ons maar sommer voorberei vir al die soft life-kiekies wat sy binnekort gaan oplaai, wanneer sy haar verjaardag op 25 Junie vier. Queen B het nie veel uitgelap oor wat sy daar in die Big Apple doen pf hoe lank sy daar gaan bly nie. Ons sal maar net haar time­line moet dophou.