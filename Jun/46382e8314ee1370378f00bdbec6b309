’N MAN is Donderdag in die Oos-Londense hooggeregshof tot 20 jaar tronkstraf gevonnis vir die grusame moord op sy 37-jarige meisie. Ayanda Matika (52) het sy meisie Busisiwe Ngwadla in Februarie 2019 12 keer met 'n mes in haar woonstel gesteek. Anelisa Ngcakani, woordvoerder van die nasionale vervolgingsgesag, sê die bure het Ngwadla se gille gehoor waarna hulle ondersoek gaan instel het. “Hulle het aan die deur gehamer totdat Matika, wat kalm was, uiteindelik oopgemaak en gesê het dat alles nou fine is,” vertel Ngcakani. Die man het toe skoon klere aangetrek en is na die lughawe om ’n kaartjie na Kaapstad te bespreek om na sy huis in Gugulethu te vlug. Algoa FM