BAFANA Nhleko, die hoofafrigter van die Junior Springbokke, het die snoeiskêr behoorlik ingelê en 11 veranderinge aan sy span aangebring wat môre teen Argentinië te staan kom. Die Bokkies se kaptein en agtsteman, George Cronjé, en sy adjudant, die losskakel Jordan Hendrikse, is dié slag in die beginspan. Cronjé het net die tweede helfte Vrydag in hul oorwinning met 29-10 oor Uruguay gespeel. Hendrikse het vanjaar die oog getref met sy goeie spel vir die Lions in die Rainbow Cup en sal nou sy stempel op juniortoetsvlak wil afdruk. Net Quan Horn (heelagter), Canan Moodie (vleuel), Tyler Bocks (middel) en Sasko Ndlovu (flank) begin die wedstryd in dieselfde posisies as in die Uruguay-stryd. Bank Daar is wel posisionele veranderinge, met Ethan James wat van buitesenter na vleuel skuif en Reinhardt Ludwig van flank na slot. Henco van Wyk (senter) en Siya Ningiza (flank) is ook ingesluit, terwyl Simon Miller, Corné Weilbach, Andre-Hugo Venter en Jan-Hendrik Wessels teen Uruguay van die bank af gespeel het. Veral die laasgenoemde duo se ervaring op seniorvlak vir onderskeidelik die Stormers en die Bulls was duidelik te bespeur met die impak wat hulle in die tweede helfte gemaak het. Nico Steyn, ’n skrumskakel van die Lions, is opgeroep nadat Bobby Alexander ’n beenbesering opgedoen het. Met net 30 spelers wat per groep toegelaat word, het Nhleko verkies om die losskakel Brandon Wilkie vry te laat.  Junior Springbokke: Quan Horn, Canan Moodie, Henco van Wyk, Tyler Bocks, Ethan James, Jordan Hendrikse, Bradley Davids, George Cronjé (kaptein), Siya Ningiza, Sas­ko Ndlovu, Reinhardt Ludwig, Simon Miller, Corné Weilbach, Andre-Hugo Venter, Jan-Hendrik Wessels Bank: Jacques Goosen, Nolan Pienaar, Sibusiso Shongwe (benoemde voorry), Raynard Roets, Rynard Mouton, Nico Steyn, Sacha Mngomezulu, Mnqobi Mkhize, Dylan de Leeuw, Izan Esterhuizen, Kian Mea­don, Dalvon Blood.