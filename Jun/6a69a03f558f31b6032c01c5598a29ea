DIE familie van 'n vrou van Durban, wie vermoedelik in 'n haatmisdaad vermoor is soek antwoorde. Anele Bhengu se liggaam is Sondag in 'n sloot naby 'n skool in KwaMakhutha, suid van Durban, ontdek. Die 28-jarige se familie het haar Vrydagaand laas gesien, toe sy by die huis weg is om by 'n vriend te gaan oorslaap vir 'n kerkfunksie die Saterdag. EWN berig dat die 28-jarige is na bewering verkrag voordat sy met 'n mes gesteek is. Haar maag is oopgesny en haar keel is gesny. Thabani Seme, haar neef en familiewoordvoerder, vertel: "Sy was leif vir mense, en mense was lief vir haar. "Anele het gehou van lag en ons verstaan nie waarom dit met haar gebeur het nie. Sy was 'n liefdevolle mens." Na wat berig word het een van die mans wie Saterdag by Bhengu was, toe sy vermoor is, na bewering Maandag sy lewe geneem. Dit is egter nog nie bevestig nie. Volgens die polisie ondersoek hulle nog die saak, maar is daar nog geen verdagtes gearresteer nie.