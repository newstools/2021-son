“DIS iets waaroor ons baie opgewonde is.” Dís die woorde van Iain Williamson, die CEO van Old Mu­tual, gister by die opening van ’n inentingsterrein in samewerking met Netcare by sy maatskappy se hoofkantoor in Pinelands. Volgens Williamson gaan dié vaccination site sowat 1 400 mense per dag kan inent. Dit sal egter opgeknap word sodat 3 000 bejaardes daagliks daar hul entstof kan kry. Williamson sê: “Hierdie is iets waarvoor ons baie opgewonde is. Elke vaccination site verteenwoordig ’n positiewe beweging in die regte rigting in die geveg teen die pandemie.” Hy sê verder die virus gaan nie vanself weg nie en dit hang van inwoners af om teen dit te bestry. “Ongelukkig raak die virus nie moeg nie,” voeg hy by. “Dit is net so gevaarlik soos dit ’n jaar gelede was.” Die Wes-Kaapse premier, Alan Winde, gee die projek die groen lig. Golf Hy sê hy verwelkom veral die feit dat die vaccination site op Old Mutual se perseel is en nie by ’n kliniek nie. Winde verduidelik: “Dit maak nie sin om nou veral in hierdie derde golf ’n vaccination site by ’n kliniek te hê nie. “Ons moet ook in gedagte hou dat mense met algemene siektes by klinieke behandeling moet kry. “Ons kan nie bekostig om mense te hê wat by die kliniek in rye kom staan om hul entstof te kry nie.” Daarom maak die Wes-Kaapse gesondheidsdepartement gebruik van kerksale en gemeenskapsale as vaccination sites, sê Winde verder.