MILJOENE dosis van die Johnson & Johnson Covid-19-entstof wat by die Baltimore-fabriek in Amerika vervaardig is moet weggegooi word. Die Amerikaanse voedsel- en-dwelmagentskap oftewel FDA het die nuus Vrydag op hul webwerf bekendgemaak. Daar word wel ook goedkeuring gegee vir miljoene van dieselfde entstof vir gebruik. In 'n verklaring sê die Suid-Afrikaanse departement van gesondheid daar word kennis geneem van die FDA-verklaring. Die FDA het die Emergent BioSolutions fabriek in Baltimore, in die VSA waar die Johnson en Johnson-entstof vervaardig word besoek. Die besoek volg ná onthullings dat van die batches besmet kan wees. News24 berig dat twee bronne bekend met die situasie het ook aan Reuters bevestig dat die agentskap goedkeuring vir sowat 10 miljoen dosis gegee het. Die implikasies vir Suid-Afrika is dat die entstof wat wag vir verspreiding by die Gqeberha-aanleg nou verder deur die Suid-Afrikaanse gesondheidsproduktebeheerraad oftewel Sahpra ondersoek moet word. Sahpra sal dan bevestig of dit veilig is vir gebruik in Suid-Afrika. Altesaam 300 000 dosisse is goedgekeur om dringend na Suid-Afrika gestuur te word. Intussen sê die FDA ook dat na evaluering het hulle ook die verlenging van die vervaldatum goedgekeur. "Dit nadat daar bepaal is dat die entstif teen 2-8 grade selsius vir 4,5 maande; pleks van drie maande; gestoor kan word." Die Suid-Afrikaanse departement van gesondheid sê: "Daar word hard gewerk om veilige dosisse te identifiseer. Die departement hoop ook dat meer Johnson & Johnson dosisse aan die internasionale gemeenskap beskikbaar gestel sal word."