SIYA Kolisi sal die kaptein van die Springbokke bly. Dít is die versekering wat Jacques Nienaber, afrigter van die Springbokke, Saterdagaand gegee het toe hy gevra is of Kolisi weer die Bokke teen die Bitse en Ierse Leeus gaan aanvoer soos in die 2019 World Cup in Japan. Kolisi het sedert hy die Bokke in 2019 in Yokohama na Wêreldbeker-glorie gelei het, met sy spelpeil gesukkel vir die Stormers in die Superrugby Unlocked-kompetisie voordat hy ’n besering opgedoen het. Onmiddellik Ná sy terugkeer van die besering het met sy wedstrydfiksheid gesukkel. Die 29-jarige boorling van Zwide in die Oos-Kaap het besluit om die skuif na die Sharks in Durban te maak. Die Sharks se afrigtingspan het Kolisi nie onmiddellik ingespan nie en het besluit om met die Bok-senter Lu­khanyo Am as hul kaptein te volhard, terwyl hulle vir Kolisi kans gegee het om geleidelik weer sy fiksheid te herwin. Regverdig Kolisi het nie geskroom om te erken dat hy sedert die rugbyskouspel in Japan nie op sy beste was nie. Hy het in ’n onderhoud toegegee dat sy huidige spelpeil nie ’n plek in die Springbok-span regverdig nie. Daar was dus Saterdagaand verwarring toe geen kaptein aangewys is met die aankondiging van die Springbok-groep van 46 spelers wat die Britse en Ierse Leeus in ’n reeks van drie toetse in Julie gaan aandurf nie. Dit was veral buitengewoon aangesien die Britse en Ierse Leeus Alun Wyn Jones as hul leier aangewys het voordat hulle die res van hul groep aangekondig het. En toe Nienaber gevra is of Kolisi die Springbok-kapteinskap sal behou, aangesien dit nie amptelik tydens die spanaankondiging bevestig is nie het hy gesê: “Ja, ja, 100% ... Ons het hom nie (as kaptein) aangekondig nie, maar niks het verander nie.” Gespeel Sedert sy skuif vanaf die Stormers na die Sharks, moes Kolisi ’n intensiewe kondisioneringsprogram ondergaan. Hy moes ook eers met ’n dieetkundige werk voordat hy sy eerste game vir die Sharks in Mei gespeel het. Al het Kolisi beklemtoon dat hy die soort speler is wat baie game time nodig het om weer op sy beste te wees, was hy nie in Saterdag se Rainbow Cup-kragmeting met Lions in aksie nie. Hy behoort wel Saterdag te speel.