EN DAAR druk Covid-19 wéér die Klopse ’n traan. Die herskeduleerde Kaapse Klopse Tweede Nuwejaar-march wat op 19 Junie sou plaasvind, is weens Covid weer gekanselleer. Die kleurvolle troepe hoop nou dat hulle in Januarie 2022 ’n comeback sal kan maak. Muneeb Gambeno, ’n direkteur van die Kaapse Klopse-karnavalvereniging (KKKA), het gesê: “Die waarheid is dat ons eenvoudig net nie hierdie event kan hou nie. “Daar is dus besluit om dit te kanselleer.” Wysigings Dié stap volg nadat pres. Cyril Ramaphosa Sondag nuwe wysigings afgekondig het om die verwagte derde vlaag van Covid-19-ontstekings te buffer deur die land na ’n aangepaste vlak 2 van lockdown te skuif. Een van dié aanpassings is dat ’n maksimum van slegs 250 mense by outdoor gatherings toegelaat word. Die Klopse is oor die jare deel van die geskiedkundige en kleurryke hoogtepunte van die Kaapse feesseisoen gewees. Maar sedert Covid-19 ook sy trom begin slaan het, moes laas jaar se feesviering uitgestel word. – News24