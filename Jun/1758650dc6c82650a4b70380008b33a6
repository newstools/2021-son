DIE moordenaar van 'n bejaarde persoon in Noordwes is vandeesweek lewenslange tronkstraf opgelê. Levy Selebogo (39) se vonnis kom maande nadat die gemeenskap vir Lloyd Nkgothoe (25) vals beskuldig en vermoor het. Selebogo was uit op parool toe hy vir Keitumetse Nkgothoe (75) in 2018 vermoor het. Nkgothoe se liggaam is met kopbeserings in haar huis in Gopane Village gevind. Henry Mamothame, woordvoerder vir die nasionale gevolgingsgesag, sê deeglike ondersoek en samewerking tussen die polisie en adv. Baitse Chulu, staatsaanklaer, het tot Selebogo se arrestasie gelei. Dit nadat sy vingerafdrukke op die skuifdeur gevind is. Selebogo het voorheen 'n deel van sy 18 jaar tronkstraf vir huisroof uitgedien.-Jacaranda Fm