’N STADSWERKER is gegunpoint, beroof en die munisipaliteit se voertuig is aan die brand gesteek. Hierdie voorval het Donderdagoggend by die kruising van Sym­phony- en Sheffieldweg in Delft gebeur. Nkululeko Dlongwana, voorman van Maitland se ontspanning-en-parke-depot, sê die driver was op pad om sy kollegas in Mfuleni te gaan optel toe hy geteiken is. Afgevuur Volgens Dlongwana het die driver, wie se naam weerhou word, by die kruising gestop en vir ’n groen lig gewag toe vier onbekende mans die lorrie genader het. Hy sê verder: “Twee van die mans het twee waarskuwingskote afgevuur en hulle het hom gevra om van die trok af te klim. “Nadat hy van die trok afgeklim het, het hulle sy selfoon gevat en ál die appliances, soos ons radio-telekommunikasiestelsel. “En hulle het toe die trok aan die brand gesteek. Dit raak nou ons operasies. “Hierdie voertuig is die enigste een wat baie personeellede sowel as die equipment op een slaag kan vervoer.” Dlongwana sê die werk gaan nou ophoop en mense gaan kla oor bome wat in hul area gesny moet word. Dr. Zahid Badroodien, die mayco-lid belas met gemeenskapsdienste en gesondheid, sê die waarde van die lorrie is R581 000 en die toerusting se waarde beloop sowat R100 000. Volgens Badroodien moes die driver ná die hijacking sy eie way vind om by die naaste polisiestasie uit te kom. Daar het hy toe die voorval­ aangemeld voordat hy werk toe gegaan het. Badroodien sê verder traumaberading is vir die driver gereël en hy sal ’n paar dae moet afvat om te herstel van die voorval. “Ongelukkig gaan dit ons backlog beïnvloed, want sy rol is krities vir die span om hul werk te kan doen,” voeg Badroodien by.