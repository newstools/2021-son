KHLOÉ Kardashian se baby daddy, Tristan Thompson, kan maar net nie getrou aan haar bly nie. Ek lees op E! die driejarige True Thompson se ouers het maar weer paadjies geskei. Luidens gerugte het die NBA-speler Koko weer verneuk. Die joller is glo gesien waar hy ’n kamer saam met drie vroue binnegaan by Nessel “Chubbs” Beezer se paartie in Bel-Air, Los Angeles. “Tristan het heelaand hoofsaaklik saam met Drake, Diddy en Chris Brown uitgehang. Gepaartie “Hy is ook gesien waar hy met meisies op ’n deck uitgehang het. Hy het toe saam met drie vroue na ’n privaat kamer gegaan. “Dit het gelyk asof hy in ’n great bui is. Hy het gedrink en gepaartie tot in die vroeë oggendure.” Die nuwe jol-gerugte kom kort op die hakke van bewerings deur ’n model, Kimberly Alexander, dat Tristan die derra van haar kind is. Die joller het wel in Januarie vanjaar ’n vaderskaptoets gedoen en daar is bewys hy is nie die pa nie. Khloé en Tristan het in Mei ’n gag order gestuur aan die model, wat dik hou dat Tristan haar kind se daddy is.