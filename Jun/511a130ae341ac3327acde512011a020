ASHTON. – Die polisie, in samewerking met die plaaslike verkeersdepartement, het dié week ’n suksesvolle padblokkade tussen Robertson en Ashton opgestel. Terwyl hulle met die roadblock besig was, het daar inligting uitgekom dat ’n ou toppie in die omgewing al jare met drugs smokkel. Die cops het ’n lasbrief gereed gehad om sy huis in Duiwelspiek te deursoek. Die toppie was ten tyde van die ondersoek by sy huis en het sy volle samewerking gegee, al was hy maar baie bewerig. Gelaai Daar is tydens die soektog op een heel Mandrax-tablet, sewe halwes en ses kwart-buttons afgekom. Die ou toppie wat al AllPay kry, is toe voor sy geskokte vrou in die vên gelaai. Die man sal nou binnekort in die hof verskyn op klagte van die onwettige handel in dwelms. Talle motoriste is in die operasie ook vir verskeie verkeersoortredings beboet.