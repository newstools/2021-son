“DAAR is beter dae op pad.” Dís die belofte waaroor Severiano “Seve MusicKid” Felix in sy nuwe song, “Better Days”, sing. Die sanger van Grassy Park verduidelik waar die inspirasie vir sy song vandaan kom. “Ek het die song twee jaar gelede geskryf toe ek in Spanje was. “Ons is tans in ’n mindset waar dinge nie lekker is nie, veral met die Covid-pandemie, maar ons moet nooit vergeet dat beter dae op ons wag nie. “Die song gaan oor positiewe energie en great vibes.” As jy die nuwe song van Seve MusicKid live wil ervaar, moet jy op 18 Junie ’n draai gooi by Tau-nagklub, Napierstraat 23, in De Waterkant, Kaapstad. Seve gaan “Better Days” aan ons bekendstel met ’n live launch, A Soulful Night with Seve MusicKid, waar hy ook die musiekvideo vir die song gaan uitreik. Ongelooflik Seve het sy kunstenaarsvriende Mekaylor Colli, die PJ Twins, Abstract en DJ HoBBs genooi om op die aand saam met hom op te tree. “Dit gaan ongelooflik wees. Moet dit nie mis nie. Dit gaan beslis een vir die boeke wees,” belowe Seve. As jy kaartjies vooraf koop, betaal jy R100. Hulle is R120 by die deur.