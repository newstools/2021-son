DIE sameroeper van die EFF-betoging na die Suid-Afrikaanse Reguleringsowerheid vir Gesondheidsprodukte (Sahpra) gaan moontlik strafregtelik vervolg word. Kol. Brenda Muridili, 'n polisiewoordvoerder, het aan News24 gesê hulle wou 'n chaotiese situasie vermy. Daarom het hulle nie teen die groot groep EFF-ondersteuners opgetree nie. Muridili het gesê hulle gaan 'n strafregtelike klag teen die sameroeper lê. Die party het betoog vir die insluiting van die Sputnik V- en Sinovac-entstowwe by die regering se entstofprogram. Meer
 as 2000 EFF-ondersteuners het die betoging bygewoon, maar volgens die aangepaste 
vlak 3-regulasies moet byeenkomste in 'n oop ruimte tot 100 mense beperk word. 