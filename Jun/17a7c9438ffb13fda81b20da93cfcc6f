PARIS Saint-Germain het sy manager, die Argentyn Mauricio Pochettino, se kontrak tot 2023 verleng. Dít volg nadat dit bekend geword het dat sy voormalige klub Tottenham Hotspur weer sterk na Poch vry. Eerste Daar was ook sterk gerugte dat Pochettino bereid was om Parys te verlaat om terug te keer Londen toe. Pochettino het in sy eerste seisoen die French Cup met PSG gewen, maar kon nie daarin slaag om die ligatitel te wen nie. Poch het in 2018 Spurs tot in die Champions League-eindstryd gebrei, maar hulle het teen Liverpool vasgeval. Hy is ’n jaar later deur Spurs gepos en is met José Mourinho vervang. Dit is welbekend dat Daniel Levy, Spurs se voorsitter, die besluit om Pochettino te pos, erg berou het. Dinge het ook nie volgens plan verloop met Mourinho in beheer van die Londense span nie. Ook hy het nou al die trekpas gekry en is vervang met die onervare Ryan Mason. – AP