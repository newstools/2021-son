’N MAN van Muizenberg is laat Saterdagmiddag reg voor sy huis doodgeskiet. Die voorval het in St. Pat­rick-weg in Seawinds plaasgevind, kort nadat die slagoffer, Ezra Plaatjies, in sy oprit opgetrek het. Verskeie skote is op Plaatjies (37) afgevuur en hy het in sy kar aan sy skietwonde beswyk. Sy killers het te voet van die toneel gevlug en word steeds gesoek. Geskokte inwoners het kort daarna op die toneel saamgedrom. Volgens ’n polisiewoordvoerder, AO Joseph Swartbooi, ondersoek die Muizenberg-cops tans ’n klag van moord nadat onbekende aanvaller/s op die slagoffer losgebrand het. Die motief vir die aanval op Plaatjies is nog onbekend. Inwoners op die toneel was oorbluf oor wat moontlik tot Plaatjies se moord kon gelei het. Volgens talle op die toneel was hy nie by bendebedrywighede betrokke nie. Hy was ’n stil ou wie met almal oor die weg gekom het. Mense met inligting oor die voorval word versoek om die polisie se tolvrye Stop Misdaadnommer, 08600 10111, te bel.