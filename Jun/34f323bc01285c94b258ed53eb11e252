MANCHESTER City is bereid om £100 miljoen (sowat R1,98 miljard) vir Harry Kane se dienste te betaal. Die Cityzens soek ’n nuwe ervare doelskieter nadat Sergio Agüero dié Engelse Premierliga-sokkerkam­pioen verlaat het om sy loopbaan by Barcelona in Spanje voort te sit. Kane, wat nog by Tottenham Hotspur onder kontrak is, word al lank as een van die groot teikens van Manchester City beskou. En City is selfs bereid om sekere spelers op sy boeke verniet aan Spurs te gee vir Kane se dienste. Sky Sports berig Spurs gaan egter dié aanbieding van die hand wys, hoewel Kane aan die einde van die ligaseisoen die span van Londen laat weet het hy wil sy loopbaan op ’n ander plek voortsit. Manchester United en Chelsea gaan na bewering ook aanbiedinge vir Kane se dienste maak.