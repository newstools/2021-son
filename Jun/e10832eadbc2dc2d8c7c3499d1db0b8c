DIE Khayelitsha-ontwikkelingsforum het hulself daartoe verbind om die moordondersoek van 'n bejaarde inwoner fyn dop te hou. Die forum het Donderdag saam met ander belanghebbendes ’n vergadering met die polisie gehou, oor ’n ondersoek ná die moord op Nontsikelelo Ndlebe wat in haar laat 70's was. Ndithini Thyido vertel: "Dit is ’n baie skokkende voorval, vir enigiemand om net te dink om ’n 79-jarige te verkrag.” Familielede het die vrou se kaal lyk verlede week by haar huis gevind. Thyido sê die polisie kon nog nie die oorsaak van die vrou se dood bevestig nie. "Ons wil nie bespiegel voordat ons ’n volledige verslag van die polisie ontvang het nie." Die voorval volg kort ná die lyk van die 18-jarige Sinovuyo Magatya in ’n verlate hokkie in Khayelitsha gevind is. Intussen is 'n man vir die moord op Magatya se moord in hegtenis geneem, wie op 24 Junie in die hof sal verskyn. - EWN 