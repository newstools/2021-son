'N SKOOLHOOF van Mitchells Plain het Donderdag in die landdroshof op aanklagte van besit van dwelms verskyn. Die 61-jarige is na bewering op 23 Junie in hegtenis geneem. Bronagh Hammond, ’n woordvoerder vir die Wes-Kaapse departement van onderwys, bevestig dat hulle bewus is van die hoof se arrestasie. "As WKOD is ons deur die polisie ingelig dat die skoolhoof die volgende dag (Donderdag) omstreeks 11:00 vrygelaat is, sonder dat hy aangekla was." Sy voeg by: "Ons dra kennis van die aantygings en is in gesprek met die skool. Intussen het ao. Joseph Swartbooi, ’n polisiewoordvoerder, aan Son bevestig dat die verdagte wel Woensdag omstreeks 17:25 in die Westridge-omgewing, op ’n aanklag van die besit van dwelms, gearresteer was. “Die verdagte het Donderdag 24 Junie in die Mitchells Plain-landdroshof verskyn, en is op borgtog vrygelaat."