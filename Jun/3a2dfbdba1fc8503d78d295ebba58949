TWEE mans van Limpopo, wat drie jaar gelede 'n bus vol passasiers aan die brand gesteek het, is skuldig bevind op ses klagte van moord. Sipho Khumalo (29) en Philemon Makwana (43) is ook skuldig bevind op 47 klagte van poging tot moord en opsetlike saakbeskadiging. Die saak spruit uit 'n voorval waarin hulle op 2 April 2018 'n bus in die dorpie Driekop, buite Burgersfort, aangeval het. Mashudu Malabi-Dzhangi, woordvoerder vir die nasionale vervolgingsgesag, sÃª Khumalo het petrol op die bus met mynwerkers uitgegooi en Makwana het dit aan die brand gesteek. Vier mans en twee vroue het doodgebrand. 'n Derde beskuldigde in die saak, Kgaugelo Moime (30), het reeds in September 2019 skuld erken vir sy aandeel in die voorval. News24