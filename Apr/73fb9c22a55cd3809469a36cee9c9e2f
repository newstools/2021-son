COVID-19 het die afgelope week gemaak dat Zane Kilian se hofsaak sonder hom voortgegaan het. Kilian sou Donderdag weer 'n hofverskyning gemaak het, vir die moord op die top cop Charl Kinnear. 'n Covid geval in sy selblok het egter veroorsaak dat Kilian nie in die hof kon verskyn nie. Die saak is Donderdag vir nog 'n maand uitgestel. Volgens Eric Ntabazalila, ’n woordvoerder vir die nasionale vervolgingsgesag, het Kilian Vrydag in afwesigheid in die streekhof verskyn. Ntabazalila verduidelik dat die staatsadvokaat, Greg Wolmarans, die hof ingelig het dat die beskuldigde afwesig was omdat sy selblok in die Goodwood-gevangenis onder lockdown geplaas is. Hy het die hof ook ingelig dat die ondersoek in 'n gevorderde stadium is. “Van die staat se kant is daar steeds uitstaande ondersoeke vir die selfoon ontledings en finansiële ondersoeke.” Die selfoon ontleding sal op die aflaai van selfoon kommunikasie konsentreer. Kilian se verdediging het betoog dat die saak al vir sewe maande aan die gang is en sal sowat agt maande reeds wees wanneer sy kliënt weer verskyn. Hy het gevra dat die uitstel die laaste is en het die landdros ook gevra dat die staat die hof in kennis moet stel wanneer die ondersoek afgehandel gaan word. Hierop het Wolmarans genoem dat dit onmoontlik sal wees om te sê. “Jy kan nie voorspel wanneer die ondersoek moontlik afgehandel sal word nie, aangesien die gedeelte van die ondersoek tegnies is.” Hy het met die hof wel meegedeel dat die staat hoop die ondersoek sal afgehandel wees wanneer die saak weer op 24 Mei 2021 voorkom. Wolmarans het ook genoem dat die saak heelwaarskynlik na die hooggeregshof oorgedra sal word. Die landdros het die saak tot die ooreengekome datum uitgestel en genoem dat dit 'n finale uitstel sal wees.