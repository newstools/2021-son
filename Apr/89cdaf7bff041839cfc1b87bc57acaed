SEWE mense is oorlede in ’n padongeluk in die Oos-Kaap. Die kar en ’n trok het Saterdag op die N2 gebots tussen Dutywa en Butterworth. Die woordvoerder vir transport en veiligheid in die Oos-Kaap, Unathi Binqose, se die oorledenes – een vrou en ses mans – was in die motor. Die trokdrywer is ernstig beseer. Binqose sê die polisie ondersoek ’n saak van strafbare manslag. Hy voeg by: “Dit is hartseer om te sien hoe baie mense hul lewe verloor in sulke vermybare ongelukke soos kop-aan-kop-botsings verloor. “Dit beteken gewoonlik dat een bestuurder aan die regte kant van die pad was en ander een aan die verkeerde kant.”