SES van die 10 mense wat in die ongeluk op die R34 in Vryheid in KwaZulu-Natal dood is, is van dieselfde familie. Neliswa Peggy Nkonyeni, LUR van vervoer, gemeenskapsveiligheid en skakeling, het Donderdag die identiteite van die oorledenes bekend gemaak. Die slagoffers sluit twee kleuters en hul oppasser in. Die bestuurder van hul motor het na bewering verby ’n stopteken gery en van voor met ’n ander motor gebots. Sewe mens is op die toneel dood en drie ander het in die hospitaal aan hul wonde beswyk. Die departement van vervoer in KZN het ’n span aangestel om die ongeluk te ondersoek. - News24