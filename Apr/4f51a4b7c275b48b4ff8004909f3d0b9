DIE polisie in Gqeberha, voorheen bekend as Port
Elizabeth, het twee verdagtes gearresteer en ’n vuurwapen gevind toe hulle ’n
begrafnis gemonitor het. Volgens die polisiewoordvoerder kol. Priscilla Naidu
het lede van die Kwazakele Vispol-taakmag ’n tip-off gekry van ’n vuurwapen wat
in ’n voertuig was tydens die begrafnis. “Lede het die silwer Chev Aveo opgemerk. Toe die
bestuurder die polisie sien, het hy weggery. Die lede het probeer om die
voertuig te keer, maar die bestuurder het weggejaag.” Naidu se in die jaagtog in Makubalostraat het die lede
gesien hoe die passasier die vuurwapen by die venster uitgooi. Die polisie het die voertuig gestop en die bestuurder
en die passasier gearresteer. Die reeksnommer van die 9?mm-vuurwapen is
afgevyl. Die verdagtes (30 en 39) is aangekeer vir die
onwettige besit van ’n vuurwapen en ’n ammunisie. Hulle verskyn môre in die Motherwell-landdroshof.