VIER mense is in 'n gru-botsing langs die N11 in KwaZulu-Natal dood. 'n Kleuter en drie volwassenes was Sondag by ‘n ongeluk op die N11 in Pepworth naby Ladysmith betrokke. Robert Mckenzie,'n woordvoerder van die mediese nooddienste in KwaZulu-Natal, bevestig dat drie voertuie in die ongeluk betrokke was. "Paramedici het ses pasiënte op die toneel behandel." The Witness berig dat die passasiers wat op die toneel dood is twee vroue, een man en een kind is wat nog nie geïdentifiseer is nie. Een bestuurder is deur die polisie in Elandslaagte aangehou vir verdere ondervraging. 'n Saak van moord is sedertdien vir ondersoek geopen. – The Witness