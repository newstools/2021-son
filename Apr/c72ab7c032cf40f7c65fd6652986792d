THOMAS Tuchel, manager van Chelsea, dit was ’n opwindende en gebeurtenisvolle week vir sy span, maar hulle het nog niks bereik nie. Eers het hy die Blues na die halfeind van die Champions League gelei deur Porto met 2-1 oor twee bene af te stof. Saterdag het Tuchel die span van Londen ook tot die FA Cup final gelei. Dis toe hulle die Premierliga-aanspraakmaker Manchester City met 1-0 geklop het danksy Hackim Ziyech se doel in die tweede helfte. Prestasie Min het verwag dat Tuchel summier ’n impak by Chelsea sou maak. Hy het sy voorganger, Frank Lampard, eers in Januarie vervang – maar drie maande later is die voormalige Paris Saint-Germain-baas deur na sy eerste final in die Engelse Premierliga. Hy is ook die eerste Duitser wat dié prestasie vermag. “Wat ’n week! Dit was só opwindend en gebeurtenisvol,” het Tuchel gesê. “Maar dis nie iets wat ek vooruit beplan het nie. Ek sou sê dis ’n massiewe teiken en daar was geen tyd om daaroor te dink nie. “Maar dis goed as dit gebeur en dalk sal dit altyd so wees in my loopbaan as manager. “Maar ek dink nooit te ver vooruit nie. Moet nie die stakes só hoog sit nie. “Moenie kyk na die doelwitte in die toekoms nie, speel wat voor jou is,” het hy bygevoeg. “Vandag was die teiken om die gaping na Man City te verklein. Dit was ’n groot teiken. Ons was gefokus daarop en het deliver. “Nou is die volgende groot teiken om ten volle bewus te wees van die belangrike komende week in die Premierliga. Ons is wel in ’n goeie posisie in verskeie kompetisies, maar ons het nog niks bereik nie,” het Tuchel gewaarsku. Intussen het sy eweknie van City, Pep Guardiola, sy spelers geloof omdat hulle nie laat slaplê het nie. “Geluk aan Chelsea,” het die Spanjaard geprys. Hulle was sterk en goed georganiseerd met sewe baie ervare spelers in die midfield. Maar my spelers het nie opgegee nie. Dit was ’n tight game.” Die uitslag van gister se ander FA Cup-halfeindstryd tussen Leicester City en South­ampton was teen druktyd nie bekend. – AP