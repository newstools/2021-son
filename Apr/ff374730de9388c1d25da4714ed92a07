Liewe Antie Mona EK HET ’n klein sopkombuis wat ek bedryf. Ek doen dit uit my eie sak uit. Ek het nie baie geld nie, maar geniet dit om my medemens te help. Iets wat my baie pla, is hoe ander ’n mens kan af druk. Selfs die mense wat jy probeer help. Kan
 Antie glo daar is selfs grootmense wat nie dankbaar kan wees nie. Hulle
 moan oor als – die hoeveelheid vleis in hul bakke, hoe min die kos 
is... Ek probeer so veel moontlik mense help, maar hierdie gedrag put my
 uit. Hierdie is mense wat hul werk verloor het met kinders wat nie aldag kos in die huis het nie. Hulle maak my so moeg. Daar is dae dat ek eenvoudig net wil tou opgooi. – Teleurgesteld, e-pos Ongelukkig
 is daar baie ondankbares in die lewe wat selfs op ’n blessing wil 
neerkyk. Hul aanvank­like dankbaarheid draai ongelukkig baie gou uit in 
kritiek. Dan raak hulle kosfoendi’s wat elke maaltyd van jou wil judge, so asof hulle judges my MasterChef of ’n ding is. Dis
 moeilik, maar moet jou nie aan hulle en hul comments steur nie. Al 
verdien hulle nie daai bord kos wat jy met soveel liefde berei het nie, 
moet jy dink aan hul kinders wat nie gevra het vir sulke domonnosele, 
ondankbare ouers nie. Jy het ’n hart van goud en 
wat jy doen, is vir hierdie kinders wat, as dit nie vir jou was nie, 
baie aande honger sou gaan slaap het. Bid maar vir die ondankbares, want vir hulle is die poorte van idiootskap eendag op die menu. Die
 mense wat so sonder enige regskwalifikasies wil judge, sal altyd met 
ons wees. Maar jy bly kyk na die groter prentjie en moet nooit vergeet 
dat jy ’n absolute engel van ’n mens is nie.