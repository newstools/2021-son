DRIE mense, waaronder 'n omstander is doodgeskiet in 'n vermeende hit by die Gqeberha-buskaartjiekantoor. Kol. Priscilla Naidu, 'n polisiewoordvoerder, sê 'n man en 'n vrou is Vrydagmiddag in Storeystraat dood nadat hulle buskaartjies na Gauteng gekoop het. "Toe hulle uitstap het bullets op hulle neer gereën. "Die vrou het naby die kantoor ineengestort, terwyl die man op die perseel inmekaar gesak het." Naidu voeg by dat 'n onskuldige omstander ook noodlottig deur dwaalkoëls getref is. Kort na die aanval het die aanvallers van die toneel gevlug. Die polisie het kort daarna 'n silwergrys Honda Civic, sonder registrasie-nommerplate, gewaar langs Burt-rylaan in Newton Park. Volgens Naidu het die beamptes die voertuig agtervolg en probeer aftrek, maar hulle het weggejaag. "Tydens die jaagtog is 'n vuurwapen Searleweg uit die voertuig geslinger. "Kort daarna het die bestuurder beheer oor die kar verloor en in 'n lamppaal in Neavestraat in Shaunderville vasgery. Die vyf insittendes het almal uitgespring en probeer vlug." Naidu noem dat die teen-bende-eenheid wat die polisie gehelp het, het twee mans opgemerk, albei wie met vuurwapens gehardloop het. "Hule is agterna gesit en aangekeer. Die 29 en 36-jariges verdagtes is gearresteer op aanklagte van pogting tot moord, die onwettige besit van vuurwapens en ammunisie en die besit van beweerde gesteelde eiendom. "Speurders ondersoek ook 'n moontlike verbintenis met die moord." Die verdagtes sal binnekort in die hof verskyn.  