TWEE mans van Tafelsig verskyn binnekort in die hof nadat hulle Sondag in afsonderlike voorvalle in hegtenis geneem is. In die eerste voorval is 'n 28-jarige man Sondag gearresteer nadat 'n swart plastieksak met ammunisie in sy yard gevind is. Sy arrestasie kom nadat die misdaadvoorkomingseenheid van Mitchells Plain op inligting gereageer het dat vuurwapens en dwelms op die perseel aangehou word. Later dieselfde dag isÂ  'n 39-jarige man in besit van 'n 9mm Barretta-vuurwapen met 26 rondes ammunisie betrap. Hy is op 'n klag van besit van 'n onwettige vuurwapen en ammunisie gearresteer. Genl. maj. Thembisile Patekile, waarnemende polisiekommissaris, het sy lede geloof vir die harde werk en toewyding.