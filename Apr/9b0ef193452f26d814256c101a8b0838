SHEFFIELD United se Engelse Premierliga-verhaal het tot ’n einde gekom ná Saterdag se nederlaag met 0-1 teen Wolves. Sheffield se waarnemende manager, Paul Heckingbottom, het aan Sky Sports gesê: “Dit gaan oor uitslae. Ons moet probeer uitgaan met ons koppe omhoog. Ons kon iets uit dié wedstryd gekry het. Dit spreek egter boekdele van die seisoen wat ons beleef het. “Dis daai oomblikke. Die klein bietjie gehalte wat jy nodig het om wedstryde te wen... Jy moet die groep spelers bymekaar kan hou en momentum probeer opbou en die uitdagings geniet wat op ons wag in ’n tawwe Championship-seisoen.”