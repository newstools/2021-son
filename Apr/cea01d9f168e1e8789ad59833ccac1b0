FASE 2 van die inentingsprogram is gereed. Maar die eerste fase is nog ver van klaar af. Dis die nasionale gesondheidsdepartement se skuld, sê die Wes-Kaapse DA-woordvoerder oor gesondheid, Wendy Philander. Dit kom nadat die minister van gesondheid, dr. Zweli Mkhize, dié provinsie se voorbereiding vir die tweede fase van vaccinations die groen lig gegee het. Die eerste fase dek alle gesondheidswerkers wat frontliners in die stryd teen die corona-virus is. Philander sê dié program is eers op ys gesit weens kommer oor die Johnson & Johnson-entstof. Maar, voeg sy by, tot 60% van die gesondheidswerkers is nog nie ingeënt nie. “Hierdie gaping kom weens swak beplanning en ’n af­wesigheid van versagtende strategieë van die nasionale gesondheidsdepartement. “Dit is ondanks die Wes-Kaapse gesondheidsdepartement se gereedheid om die entstof dadelik uit te rol.” Philander voeg by die Wes-Kaapse target vir fase 2 is 2 miljoen bejaardes. Sy moedig senior burgers aan om vir die inenting te registreer. Ontvang Mkhize het by sy besoek aan die Wes-Kaap gesê die uitrol van die entstof in fase 2 sal na verwagting op 17 Mei afskop. “Ons gaan die regering op nasionale én provinsiale vlak verantwoordelik hou vir die aflewering en uitrol van die vaccines.” “Ons het nog nie duidelike kommunikasie vanaf die nasionale regering oor dié proses ontvang nie. “Dis belangrik dat ons die rol ernstig opneem om te verseker dat ons konstruktief kan bydra tot die provinsie se herstel van die Covid-19- pandemie.”