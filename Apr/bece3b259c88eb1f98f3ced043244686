DIE ANC se sekretaris-generaal, Ace Magashule, wil dié week by oudpres. Jacob Zuma gaan kers opsteek vir raad. News24 berig die besluit dat partylede, wat van ernstige klagte aangekla word, opsy moet staan, onder die gesprekspunte tel. Magashule, wat tans hof loop op klagte van korrupsie en geldwassery, is een van die partylede wat 30 dae kans gegee is om opsy te staan of geskors word. Luidens News24 beplan Magashule ook om saam met ander voormalige presidente, Kgalema Motlanthe en Thabo Mbeki, te praat voordat hy sy besluit maak. Magashule het voorheen gesê mense moet maar wag en sien wat hy besluit.