DIE saak teen ’n bekende musikant is Vrydag vir 'n streekhofdatum uitgestel. Die 48-jarige man, wie ook aan 'n musiekskool verbonde was, is in Julie 2020 gearresteer. Dit kom nadat een van sy voormalige studente 'n klag van verkragting teen hom gelê het. Die 21-jarige klaer beweer dat daar vanaf 14-jarige ouderdom met hom gelol is. Hy het verlede jaar uitgekom met die sak patats nadat hy self 'n pa geword het. Intussen het die muso se klagstaat tydens sy hofverskynings gegroei met klagte van seksuele aanranding en seksuele gereedmaking wat bygevoeg is. Teen sy derde verskyning in die Blue Downs-landdroshof, was die musikant op borgtog van ’n R1000 vrygelaat en het die hof ’n opdrag gegee dat sy naam nie in die media genoem mag word nie omdat hy nog nie gepleit het nie. Vrydag het die muso in 'n groen army kleurige-baadjie met sonbrille en jeans in die beskuldigde bank ingeskuif. Ná die hofverrigtinge het hy so koel soos 'n komkommer uitgeloop en het mense oppad na sy kar gegroet. Die saak is tot 2 Julie uitgestel. 