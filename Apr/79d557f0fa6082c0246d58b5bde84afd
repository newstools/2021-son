TWEE mans wat van die moord op 'n tiener aangekla word verskyn vandag in die Butterworth-landdros. Die twee verdagtes van 31 en 65 is verlede week in Zagwityi gearresteer. Volgens kapt. Siphokazi Mawisa, 'n polisiewoordvoerder, is die mans gearresteer vier dae nadat die 12-jarige se liggaam in 'n pit toilet met veelvoudige steekwonde gevind is. Die motief vir die moord is nog onbekend en die naam van die slagoffer is ook nog nie bekend gemaak nie. - AlgoaFM