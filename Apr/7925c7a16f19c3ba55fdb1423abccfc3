DRIE mans verskyn vandag in die Goodwood-landdroshof in verband met die moord op 'n 41-jarige man. Die man is verlede Maandag in sy huis in Thornton voor sy kind doodgeskiet. Die verdagtes tussen die ouderdom van 24 en 25 is Donderdag deur die nasionale ingrypingseenheid gearresteer nadat die huurmotor, waarmee hulle gevlug het, in Khayelitsha nagespoor is. Die 24-jarige verdagte staan ook tereg vir die besit van dwelms. Hy verskyn later daarvoor in die Khayelitsha-landdroshof.