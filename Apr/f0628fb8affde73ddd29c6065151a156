DIE BEEF is nog nie gesmash nie. Die geskil tussen twee bekende Kaapse burger joints, oor die gebruik van die naam "SmashBurgar" het almal aan die praat. Alles het begin toe die Spur-groep, die eienaar van RocoMamas, die Rack 'n Grill-kostrok eienaar Muammer Kasu, laas week in 'n e-pos beveel om die naam van sy "SmashBurger" te verander. Hul rede... die groep is die geregistreerde eienaar van die "SmashBurger"-handelsmerk. Die groep is later op sosiale media van korporatiewe boelietaktiek beskuldig. Vergadering Vroeër die week het die twee partye om 'n tafel probeer sit. Kort daarna het RocoMamas 'n verklaring op sosiale media gedeel en bevestig dat Rack 'n Grill toestemming gekry het om die RocoMamas-geregistreerde "SmashBurger"-handelsmerk vir hul huidige sake-formaat te gebruik. Die verklaring lees verder: "RocoMamas sal in die toekoms, die manier waarop sake hanteer word aanspreek en vra verskoning aan hul kliënte en almal wie geraak is." Die beef was egter nie klaar nie. Kasu en ander kleinbesighede het teruggeklap en die ander wang gegee oor die verklaring wat uitgestuur is voor dit goedgekeur was. Kasu verduidelik dat die oorspronklike ooreenkoms was dat 'n gesamentlike verklaring uitgereik sou word. "Terwyl ons in goedertrou op RocoMamas gewag het vir 'n konsepverklaring, soos ooreengekom in die meeting, het hulle hul eie weergawe uitgereik." Hy voeg by dit is waarom hy die inhoud van die verklaring ten sterkste ontken. "Dis ook in teenstelling met die voorlopige ooreenkoms wat bereik is." Ondersteuning Intussen het Grillfather SA hulle by Kasu geskaar. Naeem Hussain, algemene bestuurder van Grillfather SA, noem aan Son dat die besluit is nie net gemaak omdat Rack 'n Grill 'n plaaslike onderneming is nie maar hulle word ook deur RocoMamas geboelie. "Ek kan nie wegstap nadat ek afknouery gesien het nie. Dit is nie hoe die lewe werk nie. "Jy staan op en staan sterk vir die slagoffer!" Hussain voeg by hy is bly die twee kon 'n ooreenkoms bereik, maar hy is nie impress met die manier hoe RocoMamas die nuus hanteer het nie. "Ek is geirriteer dat kleinbesighede nie ernstig opgeneem word nie.