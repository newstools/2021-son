DIE Universiteit van Kaapstad gaan Maandag sy akademiese program voortsit nadat dit weens die brand opgeskort is. Verskeie geboue by die universiteit is Sondag in die brand vernietig en studente moes noodgedwonge koshuise ontruim. "Die berekening van die skade en koshuise en akademiese geboue wat skoongemaak moet word beteken dat die akademiese program tot Vrydag, 23 April opgeskort is," sÃª prof. Mamokgethi Phakeng, visekanselier, in 'n verklaring. Luidens 'n verklaring gaan fakulteite met studente kommunikeer oor toetse en take. Phakeng het die universiteitsgemeenskap en die publiek bedank vir die ondersteuning tydens 'n rampspoedige tydperk. "Namens die leierskap van UCT wil ek my dankbaarheid meedeel vir die toewyding wat julle almal gewys het en die hulp wat almal verleen het in die belang van die universiteit." 