SY RAP is nou vir ewig stil. Die 50 -jarige rapper DMX, wie se regte naam Earl Simmons is, is oorlede. Dit kom nadat die bekroonde rapper laas week na die White Plain-hospitaal gejaag is ná hy 'n hartaanval gehad het. Die rapper se prokureur, Murray Richman, het bevestig dat hy gesterf het, nadat hy byna 'n week lank aan masjiene gekoppel was. Volgens die regsadviseur het DMX gesterf terwyl sy naaste familie aan sy sy was. Hy voeg by: "Earl was 'n vegter wat tot die bitter einde baklei het. "Hy het sy familie met sy hele hart lief gehad en ons koester die tyd wat ons saam met hom kon deurbring. "Earl se musiek het miljoene fans regoor die wêreld geïnspireer en sy ikoniese legacy sal vir ewig voortleef." Rus sag, DMX.