BENNI McCarthy, coach van AmaZulu, het die laaste gelag ná sy reunion met sy voormalige Cape Town City. Dis toe McCarthy se KwaZulu-Natal-span die Citizens met 5-1 laat les opsê het in hul Premierliga-stryd gisteraand in die Cape Town Stadium. Augustine Mulenga en Tapelo Nyongo het die besoekers teen die rustyd ’n gemaklike voorsprong van 2-0 besorg. Lehlohonolo Majoro het ook vroeg in die tweede helfte sy naam op die telbord geskryf om die game buite City se bereik te sit. City se coach, Jan Olde Riekerink, en sy spelers was beslis shell shocked en kon nie herstel nie. Daar net een span op die veld en dit was McCarthy se AmaZulu-span. McCarthy-hulle was vanuit die staanspoor op dreef. Dit was dus geen verbasing toe Mulenga die Usuthu vroeg in die eerste helfte laat voorloop. City se goalie, Peter Leeuwenburgh, het net voor die rustyd ’n oordeelsfout begaan wat Nyongo sukses besorg het met sy penalty. Ná die rustyd het die ervare Majoro sy voormalige City-span se ellende vererger. Dinge het erger geword toe Luvuyo Memela sukses behaal met AmaZulu se tweede suksesvolle penalty. Fagrie Lakay het City se aand opgesom toe hy misluk het met sy penalty. Lakay het wel daarvoor vergoed, maar dit sy doel was skrale troos. AmaZulu was nog ver van klaar toe Siyethemba Sithebe hul vyfde doel gekry het.