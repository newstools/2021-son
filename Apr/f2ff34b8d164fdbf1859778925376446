DIE polisie in die Oos-Kaap het ’n geregtelike
doodsondersoek geopen nadat ’n 54-jarige man in Moeggesukkel, Kariega (voorheen
Uitenhage), in sy shack
doodgebrand het. Kapt. Gerda Swart, polisiewoordvoerder, sê die polisie in
Kamesh het Vrydagaand gereageer op ’n klag oor ’n huis wat brand. Sy sê die brandweer, wat reeds op die toneel was, het
daarin geslaag om die vlamme te blus. Swart sê die verkoolde oorskot van die man is onder die
puin gevind. Die oorsaak van die brand is nog nie bekend nie en die naam
van die slagoffer sal bekend gemaak word nadat die formele identifikasieproses
voltooi is. - Algoa FM