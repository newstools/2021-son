“DIE storie van die Adams-familie is ’n fassinerende en unieke storie wat ons almal saamtrek.” Só glo die regisseur, skrywer en akteur Basil Appollis, wat 10 jaar gelede saam met die Adams-broers, Emo en Loukmaan, die legendariese konsert Brother Love die lig laat sien het. Basil verduidelik: “Ek ken Loukmaan en Emo as jong professionele spelers. “Maar toe hulle my genader het om die regie te doen, wou ek hulle terugneem na hul komvandaan. “Dis tóé dat die hele wêreld van die Adams-familie vir my oopgaan. Dis ’n fassinerende en unieke storie wat ons almal saamtrek. “Ek het my klaar gelag vir dié twee broers se kaskenades! Van kleuters tot jong manne.” Volgens die regisseur vertel Brother Love die storie van twee broers van Mitchells Plain wat in die vermaakbedryf grootword. Bestaansjaarvieringe “Dis ’n kombinasie van skets, storie, stand-up en sang. En, of course, kan dié twee álles doen!” Basil beloof ons ’n lekker tyd met die 10de bestaansjaarvieringe van Brother Love­. “Dis ’n celebration concert wat meer uitwei oor ons brotherhood. “Gaskunstenaars soos Alistair Izobell en Nur Abrahams is vir ewig lede van die brotherhood. “Ons celebrate die bonds wat ons oor die jare gevorm het. As dit kom by aanlyn shows bied Brother Love 10 soveel innovation!” Kaartjies Benewens die legendariese Adams-broers se emmers vol talent, gaan die rapper Early B, Rotas the Rapper, Cheswyn Ruiters, Alistair, Nur, RJay en LK optree. Die aanlyn show vind Vrydag plaas en jy kan steeds gou spring en kaartjies op Quicket koop. Beantwoord net die volgende vraag om ’n kaartjie vir die aanlyn konsert te wen: Wat is die naam van Emo en Loukmaan se konsert wat vanjaar sy 10de bestaansjaar vier? SMS net jou naam, van en antwoord na 35128. SMS’e kos R1,50.