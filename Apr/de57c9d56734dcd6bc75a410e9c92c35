SEWE mense, onder wie twee kinders, is sedert verlede Donderdagaand in afsonderlike skietvoorvalle in Elsiesrivier gewond en twee mense is dood. In die jongste voorval gisteroggend is drie mense in Epping Forest getref. Die voorval het omstreeks 08:55 in Monkwood-weg gebeur. Drie mans van onderskeidelik 26, 56 en 70 jaar oud is gewond. Volgens sers. Noloyiso Rwe­xana, ’n polisiewoordvoerder, is die gewondes na die hospitaal geneem. Die cops is besig om die voorval te ondersoek en niemand is nog gearresteer nie. Die 18-jarige man en 20-jarige vrou is verskeie kere getref toe hulle buite gesit het. Hulle het na verneem word op die sypaadjie voor die huis gesit toe daar op hulle losgebrand word. Die voorval het vroegaand, omstreeks 19:00, op die hoek van Haltweg en 18de Laan gebeur. Die 34-jarige man het in sy motor gesit toe onbekende skieters op hom losgebrand. Hy het glo vir ’n vriend gewag en is op die toneel dood. Beroof Die 41-jarige man is in Connaught Estate in sy Toyota Avanza geskiet. Hy is op die toneel dood en sy 5-jarige en 12-jarige dogter is in die skietvoorval gewond. Dit is nog onduidelik of die skietvoorval verband hou met die voortslepende taxi-geweld en of hulle hom van sy vuurwapen wou beroof. Dit kom nadat die president van die taxi-vereniging Cata vroeër verlede week koelbloedig doodgeskiet is. Niemand is nog vir die skietvoorvalle gearresteer nie.