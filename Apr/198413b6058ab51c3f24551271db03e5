MOTORISTE se reeds plat sakke gaan van ­vandag af nog platter wees met brandstof wat amper R17 per liter gaan kos. Die departement van ­minerale en energie het bevestig dat ’n liter petrol nou R16,64 aan die kus kos en sowat R17 in die binneland. Die prys van 93-oktaan styg met 95c ­en 95-oktaan kos R1 duurder. Blokkade Layton Beard, van die Automobiel Assosiasie sê brandstofpryse het so drasties ­verhoog omdat internasionale oliepryse gestyg het weens die swak rand wat lelik teenoor die Amerikaanse dollar ­verswak het. “Vanaf die begin van die maand word daar ook heffings van 27c bygesit op ­brandstofaankope.” Luidens ’n verslag oor die drastiese verhogings van brandstofpryse, is daar onder meer genoem dat die reusevragskip Ever Given, wat ­onlangs dwars gedraai het en sodoende ’n blokkade in die Suezkanaal veroorsaak het, ook tot die verhoging bygedra het. – ENCA