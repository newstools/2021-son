DIE familie van die vrou wat vermoor is omdat haar aanvallers haar van heksery beskuldig het, hoop daar sal nog arrestasies in die saak wees. Jostina Sangweni, wat met skisofrenie gediagnoseer was, is op 26 Maart aangeval en aan die brand gesteek. News24 berig sy het op 5 April aan haar brandwonde beswyk. Sangweni, is deur haar aanvallers van heksery beskuldig nadat sy haar tradisionele drag in 'n tuintjie aangetrek het. 'n Familiewoordvoerder, Jabulani Moagi, het kort na die hofverskyning van Collen Sello en Taelo Dipholo, getuies versoek om met inligting na vore te kom. Hy het gevra dat getuies nie die aanvallers moet wegsteek nie. Die twee beskuldigdes is in hegtenis geneem nadat hulle ge√Ødentifiseer is as deel van die groep wie Sangweni aangeval het. Die saak teen Sello en Dipholo is tot 4 Mei uitgestel.