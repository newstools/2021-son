’N WYKSRAADSLID van die Vrystaat het Dinsdag in die Virginia-landdroshof verskyn nadat hy na bewering sy vrou verskeie kere met ’n broodmes gesteek het. Brig. Motantsi Makhele Sephiri, ’n polisiewoordvoerder, sê Jan Diphoko (43) is borgtog geweier en die saak is uitgestel tot 7 Mei. News24 berig Diphoko het nog nie sy weergawe van die gebeurtenis verduidelik nie. Volgens Makhele se vrou is sySondag in hul huis in Eureka Park in Meloding aangerand en gesteek. Sy beweer haar man het bedwelm by die huis opgedaag. 'n Stryery tussen die twee het ontstaan waarna die raadslid sy vrou aangeval het. Daar word beweer die raadslid het homself na die voorval probeer hang. Sy vrou kon dit na bewering regkry om die tou te sny. Sy vrou het die voorval agterna by die polisie aangemeld. ’n Saak van poging tot moord word ondersoek.  - News24