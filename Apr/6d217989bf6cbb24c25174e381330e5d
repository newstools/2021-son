RASSIE Erasmus, Suid-Afrika se direkteur van rugby, het die agt provinsiale spanne, wedstrydbeamptes en plaaslike televisie-uitsaaier geprys vir hul bydraes tot die aantreklike rugby wat in die pas afgehandelde voorbereidingsreeks opgedis is. Dié wedstryde is aangebied om die plaaslike spelers vir die komende seisoen voor te berei. Dit sluit die Springbokke se tuistoetsreeks teen die Britse en Ierse Leeus in. Die bespoediging van die spel was ’n belangrike doelwit in die aanvang van die 2021-seisoen, met 8 provinsiale spanne wat sake in 16 games uitgespook het. Altesaam 134 drieë is gedruk, met gemiddeld net meer as 8 vyfpunters per stryd. “Ek wil regtig die spanne, wedstrydbeamptes en ons uitsaaivennoot prys vir die positiewe gees waarin hulle ons aanbevelings aanvaar en toegepas het,” het Erasmus gesê. “Die doelwit hier was om hopelik die spel te verbeter wat mense op hul TV-skerms gekyk het, om meer drieë te sien en dit ’n aantrekliker ervaring te maak vir almal,” het hy bygevoeg.