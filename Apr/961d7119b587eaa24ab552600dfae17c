ONDERRIG is by 'n Oos-Kaapse skool gestaak nadat 26 onderwysers na bewering deur die skoolbeheerliggaam (SBL) weggejaag is. Die onnies van die Phondolwethu Junior Secondary School in Nqgeleni sê dis omdat hulle antwoorde oor die skool se geldsake gesoek het. SABC News die onnies het 'n vergadering gehou om die weg vorentoe te bespreek voordat hulle deur lede van die SBL gedreig is. Die onnies het 'n finansiële oudit geëis. Hulle is na bewering gesê om weg van die skool te bly omdat hul veiligheid nie gewaarborg kan word nie. Lindikhaya Xhego, voorsitter van die skoolbeheerliggaam, ontken die bewerings van dreigemente. Xhego sê hy wil hê alles moet uitgesorteer word sodat die kinders weer onderrig kan kry. Daar is op 26 Maart laas klas gegee. Malibongwe Mtima, woordvoerder van die departement van onderwys, sê aan SABC News die departement gee tans dringend aandag aan die kwessie. "Onderwysers is nie deur die hoof en skoolbeheerliggaam laat gaan nie. Hulle is daarvan beskuldig dat hulle 'n ongemagtigde vergadering by die skool gehou het en is na bewering gevra om dit buite die skoolgronde te hou." 