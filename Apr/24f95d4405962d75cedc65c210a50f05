DIE Sprongbok-losvoorspeler Pieter-Steph du Toit maak straks Vrydag sy langverwagte ­terugkeer na die ­rugbyveld. Dít is wanneer die Stormers en die Sharks mekaar in die openingswedstryd van die Rainbow Cup pak. Du Toit het meer as ’n jaar laas rugby gespeel nadat hy ’n ernstige beenbesering opgedoen het. Hy sou luidens Rapport aanvanklik in die Stormers se wedstryde in SA Rugby se voorbereidingsreeks ’n ­terugkeer gemaak het, maar toe kraak hy sy neusbeen in ’n oefensessie. Leeus Die Springbokafrigter, Jacques Nienaber, het ook sy tevredenheid oor Du Toit se terugkeer uitgespreek en aangedui dat ander Bok-sterre op die krukkelys ook al goed herstel. Handré Pollard, RG Snyman en Eben Etzebeth sal almal in aanmerking kom vir die Bokke se toetsreeks teen die Britse en Ierse Leeus. Dit lyk egter nie asof Lood de Jager betyds fiks gaan wees nie.