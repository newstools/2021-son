EISJ, ’n mens moet maar wakker slaap vir scammers daar buite ... Die TV-aanbieder en ­rapper Boity was skielik sommer oral te sien ná die uitreiking van haar ­nuwe album, 4436, en haar veldtog-dealmet Kotex. Dít het nou die verkeerde aandag na haar toe gebring toe ’n geslepe ou op Twitter die rapper se goeie hart uitgebuit het. Gekul Op 16 April het ’n twiep uitgereik na die “Wuz Dat”-hitmaker en haar ­gevra om ’n paar ­skool­skoene vir sy broer te koop. Die rapper het sonder om te huiwer geantwoord: “OK, geen probleem. Sal jy my ’n DM stuur?” Min te wete dat dieselfde scammer ’n hele spul ander goedgelowige mense ook gekul het ­om geld vir die kastige skoolskoene te stuur. Heelwat ander mense het toe agterdogtig begin raak toe hulle dit sien. Ál meer het na vore gekom en gesê die­selfde twiep (@RichKatengeza op Twitter) het hulle vir die dieselfde ding gevra.­ Boity het besef sy is ­bedrieg en dit is hartseer om te sien, want sy was regtig bereid om haar naastes te help. “Dit gebeur­. Dit is ­oukei. Die bedoeling om te help was goed en dit is al wat saak maak.” Dit is egter nie die eerste keer dat Boity kwesbaar was vir aanlyn scams nie. In 2019 was Boity ampertjies uit R900 gescam deur ’n twiep wat ook die musikant om hulp gevra het.