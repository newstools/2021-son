BORGTOG is Vrydag in die Piet Retief-landdroshof toegestaan aan die vyf mans wat aangekla is van die moord op die twee Coka-broers. Die mans is Vrydagoggend elk borgtog van R10 000 toegestaan. Orchard Klingenberg, Danie Malan, Cornelius Greyling, Ignitius Steinberg en Senzele Yende word deur klagtes van moord, poging tot moord en dwarsboming van die gereg in die gesig gestaar ná die dood van Mgcini en Zenzele Coka. Dié broers was na bewering deel van ’n groep plaas­bewoners wat werk ­gesoek het op die Pampoenkraalplaas. SABC het destyds berig hulle het op pad terug besef een van die broers is nog op die plaas. Hulle is toe terug en met hul aankoms het hulle gesien hoe hy aangerand word. ’n Onderonsie het ­ontstaan en die twee broers is na bewering doodgeskiet. - News24