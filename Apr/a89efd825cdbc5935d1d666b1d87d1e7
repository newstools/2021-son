ROBERTSON. – Jy dink nog jy ry, dan ry jy in ’n pothole vas. Baie motoriste kla oor die klomp gate in die pad wat hul karre se shocks poer in hul moer maak. Jeffin Louw moan elke dag. “Ja, ek kla. Ek moet elke slag tyres optrek, die gate is so flippen diep, amper sê ek iets, maar nevermind ... Jy weet mos wat ek try om te explain,” Son het motoriste gevra wat hulle van die klomp gate in die pad dink terwyl hulle allie pad belasting moet opdok. Julian Syster sê noudat die petrolprys die hoogte inskiet, moet die government ook na die toestand van die paaie omsien. Slaggate Syster sê elke motoris wie se voertuig padwaardig is, moet goeie diens op elke pad kry. “Ons betaal mos elke jaar onse lisensie en belasting, so onse paaie moet ook mos op standaard wees,” sê Syster. Son het foto’s gaan neem van ’n paar paaie in die dorp waaroor die mense veral ontevrede is. In die meeste van die dorp, veral die bodorp, is daar slag­gate so diep soos die lengte van ’n liniaal. ’n Ou wat met sy bakkie stilgehou het, sê dis hoog tyd vir Son om ’n ordentlike storie oor die slegte paaie te doen. Riaan de Jong van die ­burgemeester se kantoor sê sover hy weet, ís daar ’n span wat deurlopend hieraan aandag gee en die dorp moet diens.