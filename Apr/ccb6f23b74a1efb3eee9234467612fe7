PARIS Saint-Germain het reeds Bayern München se rekord in die Uefa Champions League gebreek – nou wil die Franse kampioenspan die spyker in die doodskis slaan. Dit sal wees wanneer dié twee spanne vandag in die tweede been van die Champions League se kwarteindronde in die Parc des Princes kragte meet. Boonop het die verdedigende kampioen ál vier sy vorige kragmetings in Parys verloor. Die Duitse span is moontlik sy titel kwyt nadat hy met 2-3 vasgeval het in die eerste been in die Allianz Arena. Die drie away goals vir PSG is moontlik wat reeds die tie bepaal het. Die manager Hansi Flick se kampioenspan sal ’n haas uit die hoed moet trek om ’n ommeswaai te bewerkstellig. Bayern kon net een keer in die vorige 10 seisoene nie verby die kwarteind vorder nie. Flick-hulle sal natuurlik ook bitter graag hul gelykop uitslag van 1-1 teen Union Berlin die afgelope naweek wil vergeet. Dis makliker gesê as gedaan met die Duitsers se defence wat tans maar dun is weens beserings. Spelers soos Leon Goretzka en Jerome Boateng kan straks die tweede been in Frankryk misloop. Dis nadat Bayern se doelevraat Robert Lewandowski boonop reeds aangedui het dat hy nie beskikbaar sal wees nie. Die Pool het die eerste been met ’n kniebesering gemis. Dit lyk nie asof hy betyds gaan herstel om Bayern in die tweede been te kom red nie. Bayern sal veral PSG se striker Kylian Mbappé fyn moet dophou as hy enige kans wil staan om ’n comeback te maak.