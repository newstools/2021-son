CALITZDORP. – Die wolwe moet hul pote van ons jong meisiekinders afhaal. Dís die boodskap van inwoners nadat hulle bekommerd begin word het oor girlies so jonk as 13 wat deur deurryers ge-softsoap word. ’n Sekerheidswag wat onder in die dorp werk, vertel: “Ek het al opgemerk hoe die jongens met die meisietjies ope­rate wanneer hulle deur die dorp ry. “Hulle wag die bakkies en trokke in wat snags deur die dorp ry. Dan hike hulle die rygoed. “Van hulle vat dit vir ’n joke, want ek het al met hulle gepraat. Kopseer “Een aand moes ek ou volk gaan waarsku dat ek die polisie op hulle sal sit. Toe trek hulle met skreeuende bande daar weg.” Sofie Roman, voormalige GPF-voorsitter en tans ’n veiligheidsouer (iemand met deernis vir kinders in nood), het haar kommer oor die meisietjies gedeel: “Ons het al met die maatskaplike werker en die ouers van die kinders gepraat. Dis ’n groot kopseer. Ons sukkel dat van die ouers verantwoordelikheid vir hul kinders moet vat om hulle net eers van die straat af te kry en saans in die huise moet hou.” Maatskaplike werkers sukkel ook om veiligheidsplekke vir die meisies te kry, want baie voogde wil nie die meisies aanvaar nie. ’n Ouma van een van die meisietjies kla: “Een oomblik is die kind in die huis, die volgende oomblik sluip sy uit. “Ek kan nie meer nie. Ek is al té oud.” Oplos Besorgde inwoners vrees dat die meisies verkrag kan word omdat van hulle ook met dwelms deurmekaar is. Roman voeg by: “Ons sal die saak oplos. Ons het maatskaplike dienste aan ons kant. Ons sal saamstaan en ons kinders bystaan met daad.”