DIS twee maande ná Kim Kardashian-West se aansoek om ’n egskeiding en Kanye West het eindelik daarop reageer. Dit lyk nogal asof dit ’n vreedsame split gaan wees. Albei stem saam dat hul huwelik onversoenbaar verbrokkel het en skei is maar die beste plan. E! berig dat die Amerikaanse rapper, nes Kim, gesamentlike toesig oor hul vier kinders, North (7), Saint (5), Chicago (3) en Psalm (1) wil hê. Kim en Kanye het ook besluit niemand hoef papgeld aan die ander betaal nie. Hul onderskeie eiendomme wat hulle saam of apart gekoop het, gaan luidens hofstukke ook gedeel word. Hulle het selfs besluit dat elkeen hul eie regsonkoste betaal. Kim, wat onlangs deur Forbes as ’n amptelike billionaire ­aangewys is, bly tans in hul R916 miljoen-mansion. Dêrra West het reeds ­uitgetrek.