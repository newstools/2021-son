'N VERWOESTENDE brand het Sondag die Rhodes Memorial restaurant en 'n gebou by die Universiteit van Kaapstad beskadig. Die wegholbrand het omstreeks 08:45 begin en verskeie paaie moes gesluit word. Drie helikopters is ingespan om die brand met waterbomme te bespuit. Maxine Bezuidenhout, van Stad Kaapstad se nood-en-brandweerdienste, sê: “Brandweerbestryders van die SANPark Table Mountain National Park en lede van Working on Fire, tesame met ander brandweerdienste probeer die brand onder beheer te bring. “Die brand het bo-kant die Philip Kgosana Drive ontstaan en brandweerdienste was na die toneel uitgeroep. Die brand het vining vanaf die Rhodes Memorial na die Universiteit van Kaapstad versprei. ‘n Gedeelte van die teekamer van die Rhodes Memorial restaurant was afgebrand. “Die rampbestuur van Stad Kaapstad is besig om die brand te monitor en inwoners in die area is gevra om hul vensters toe te hou en as daar van hul eiendom deur die brand bedreig word om dit met 'n tuinslag nat te maak. “Inwoners wat aan asma en hartkwale ly, is gevra om versigtig, asook swanger vroue en kinders, want die brand kan veral hul oë en neus, keel en longe affekteer.”