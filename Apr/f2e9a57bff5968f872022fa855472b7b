Die polisie in Oos-Londen het 'n verdagte in hegtenis geneem vir die moord op 'n 8-jarige meisie. Die voorval het twee maande gelede in die informele nedersetting in Dorchester Heights plaasgevind. Daar word beweer dat 'n inwoner sy groentetuin naby die wonings gaan ondersoek het en toe die kind se halfnaakte en gedeeltelik ontbinde liggaam ontdek het. Sy was met 'n kombers bedek. Die speurder in die saak, sers.Bulelani Mgubo, het kritieke inligting versamel en die verdagte Vrydag met die hulp van die eenheid vir misdaadvoorkoming in Cambridge in hegtenis geneem. Die omstandighede rondom die voorval en die motief vir die moord vorm deel van die lopende ondersoek. Die 39-jarige verdagte sal binnekort op aanklag van moord in die landdroshof in Oos-Londen verskyn.