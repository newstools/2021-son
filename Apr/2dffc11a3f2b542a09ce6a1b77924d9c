DAAR is Vrydag en Saterdag groot makietie in Upington ter ere van drie legendes van die destydse Noordwes-Kaapse Rugbyunie. Dit is wanneer Piet Pretorius (Boeta Pikes), Christiaan Oor (Boetie Khan) en Marthinus “Deen” Mouton  op ’n Night of Legends in dié bekende Noord-Kaapse dorp vereer word. Op die eerste aan van Night of Legends word daar ’n Old Crocs-wedstryde tussen lede van vorige Noordwes-Kaapse spanne gereel. Dié verrigting begin 16:00 in die Dickie Jacobs-stadion. Die volgende dag wor daar ’n Gala-dinee ter ere van Pretorius, Oor en Mouton gehou, met die Oos-Kaapse rugbylegendes en oud-Saru-spelers Desmond Booysen en Makhaya Jack wat as gassprekers vir die geleentheid optree. Dít begin 18:00 by die Bezalel Wine Estate. Danksy Hilton Oor, Noord-Kaapse boorling, kan Son vandag so bietjie meer oor die drie Noordwes-Kaapse legendes se rugbyloopbane vertel. Pretorius vertel sy liefde vir rugby het alles op skool begin. “Ek het in 1949 by Carlton van Heerden Hoërskool gespeel,” sê Boeta Pikes. “In 1950 was ek nog ‘’n leerder toe ek vir die Noordwes-Kaap se span gekies is om aan die Rhodes Tournament in Port Elizabeth te gaan meeding. Ek het die voorreg gehad om die Noordwes-Kaap in 12 Rhodes-toernooie te verteenwoordig. “In 1953 het ek met my loopbaan in onderwys hier in Upington begin en by die New Collegians Rugbyklub aangesluit en in 1959 het my groot deerbraak gekom toe ek vir die Saru-span gekies en weer in 1963 dié span gehaal, sê die voormalige skrumskakel.” Oor was in sy dae ’n gevreesde loskopstut en het ook sy verhaal in rugby met Son gedeel. “Ek moes na Laerskool uitval, want my ouers was baie arm. Ek het toe vir ’n plaaslike span genaamd Trojans in Kiedebees, waar ek groot geraak het, begin rugby speel. Dié span sou later sy naam na Villagers RFC verander. In 1964 het ek by die Wolves Rugbyklub aangesluit en twee jaar later 1966 is ek toe vir die Noordwes-Kaap gekies. In 1967 was ek genooi na die Saru proewe in Johannesbirg maar het nie die finale span gehaal nie. Ek sou egter in 1969 weer genooi word en het die keer die A-span gehaal op City Park in Athlone. Maar toe moes ek onttrek weens siekte (griep) en dit het my diep teleurgestel. My kans sou wel aanbreek toe ek in 1971 weer die span haal. Mouton het self diep spore in rugby getrap in sy posisie as flank. Hy moes egter ook veg om te kan rugby speel. “My ouers was heeltemal gekant daarteen dat ek kontaksport speel” vertel hy . “Eers nadat ek hoërskool verlaat het en in 1960 by die Teachers Training College in Oudtshoorn aangesluit het wat ek in die skelmte kon begin rugby speel. “Ek het eers sokker vir die College gespeel, maar het toe baie gou belangstelling daarin verloor.” Mouton het ná sy college dae vir die Desert Rats-klub in 1962 begin rugby speel – toe nog net vir die klub se tweedespan. “In 1963 word ek toe promote tot die eerstespan vir ‘’n wedstryd teen ‘’n toerende span van Sir Lowry’s Pass (Somerset-Wes). Ek moes duidelik die keurders beindruk het, want ek is direk daarna vir die Noordwes-Kaap gekies om in die Rhodes-toernooi in Kimberley te speel. Daardie jaar het ons die titel (ná ’n gelykop uitslag) met die Westelike Provinsie gedeel.” Mouton sou daarna gekies word vir die Noord teen Suid-wedstryd op die Greenpoint Track as lid Eerbetoon vir Noord-Kaapse legendes