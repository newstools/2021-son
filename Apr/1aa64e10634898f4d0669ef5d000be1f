ZINHLE Mabena en haar ­amper-eksman, Robert Ngwenya, gaan glo binnekort dakloos wees. Die Isibiya-aktrise ontken hierdie bewerings, maar ná ’n bewys dat hulle hul ­verbandbetalings misgeloop het, kan hierdie gerugte waar wees. Dit was vir dié twee ’n hobbelrige rit met eindelose hofbesoeke. Hulle is sedert Februarie by die hof in en uit. Dís toe Zinhle van poging tot moord en aanranding aangekla is. Dit kom ná ­bewerings dat sy haar amperse eksman wou vermoor. Die finansiële probleme en egskeiding waarmee hulle moet deal, kan verduidelik waarom dit moeilik is om hul huis van R7 miljoen in Blue Valley Estate te behou. ZAlebs berig dat Robert tans by ’n politikus-vriend bly, terwyl Zinhle en hul twee kinders steeds in hul huis bly. Weerspreek ’n Bron vertel: “Robert bly by ’n vriend. Hy is so te sê homeless omdat hy nog nie eens ’n ordentlike woonplek kon vind nie. Sy vriende help hom.” Die eens ryk sakeman was vir die betaling van die bond op hul huis verantwoordelik. Maphuti Perez, ­Zinhle se verteenwoordiger, sê dat die twee gedurende die naweek daarvan bewus ­gemaak is, maar dat hulle die situasie volstrek ontken. Daar is briewe van ’n advokaat wat hulle weerspreek. Die brief lui: “Let daarop dat die huidige uitstaande saldo, insluitend die huidige Maart-heffing, die bedrag van R11 085 beloop. “Om u rekening op datum te bring, benodig ons kliënt ’n paaiement van R5 857,62 oor ’n tydperk van ongeveer drie maande. Hierdie ­paaiement sluit die toekomstige heffing in, sowel as die agterstallige bedrag.” Kom ons hoop maar die glanspaar kan dié ­ooreenkoms nakom.