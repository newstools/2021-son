DIE polisie in Bethelsdorp in Gqeberha (voorheen Port Elizabeth) soek die publiek se hulp om die verdagtes op te spoor wat 'n 27-jarige man doodgeskiet het. Die voorval het Woensdagaand in Uitbreiding 34 gebeur. Kol. Priscilla Naidu, 'n polisiewoordvoerder, sê die bewering is dat Levin Stuurman en sy tweelingbroer om 18:25 buite hul bure se huis in Cherry Avenue gestaan het toe verskeie skote afgegaan het. "Stuurman is op die grasperk aangetref en is op pad na die hospitaal dood. Hy is verskeie kere raakgeskiet," sê Naidu. Stuurman se broer kon dit regkry om weg te hardloop. Naidu sê die voorval is nie bendeverwante nie en dat die motief van die voorval nog ondersoek word. Enigeen met inligting kan speurkonst. Alyssa Goldman by 082 442 1633 of die misdaadlyn by 08600 10111 bel.