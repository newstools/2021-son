TERWYL 'n familielid gearresteer is vir sy verdwyning duur die soektog na 'n vermiste eenjarige seuntjie voort in Gansbaai. Chesswell Makampies is Sondag 18 April as vermis aangemeld. Hy was ten tye van sy verdwyning in die sorg van sy biologiese pa. Sedert Sondag soek die gemeenskap om elke hoek en draai, en bos en het hul soektog selfs na die vullisstortingsterrein geneem maar sonder enige sukses. 'n Familielid is dieselfde aand van Chesswell se verdwyning gearresteer op aanklagte wat verband hou met die kinderwet. Die 29-jarige man bly in aanhouding tot sy volgende hofverskyning volgende week. Kleine Chesswell is laas gesien in 'n blou langmou toppie met grys in en 'n swart sweetpakbroekie met grysletters op die een boekspyp. Enige persoon met inligting word gevra om die Gansbaai-polisiestasie te kontak by 028-384-0201.