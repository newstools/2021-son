'N OUPA wat verlede jaar sy 11-jarige kleindogter verkrag het, is vandeesweek lewenslange tronkstraf opgelê. Die 65-jarige oupa is vier dae, ná die voorval op 1 April 2020, in Lower Thokoana in die Mount Fletcher-gebied gearresteer. Hy het op die dag van die voorval die meisie geroep, haar beveel om haar klere uit te trek en toe verkrag. Hy het agterna vir haar twee tot vier rand aangebied. Die meisie het die voorval by haar ouma aangemeld, wat die saak verder gevat het. Lt. genl. Liziwe Ntshinga, Oos-Kaapse polisiekommissaris, het AO. Nolufefe Garana, ondersoekbeampte, geloof vir haar noukeurige en professionele ondersoek. “Die groot samewerking tussen die SAPD, die nasionale vervolgingsgesag en die howe wat bygedra het tot die sukses, kan ook nie misgekyk word nie,” sê Ntshinga.