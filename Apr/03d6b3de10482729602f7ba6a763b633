'N NEFIE van die rugbyspeler Eben Etzebeth het Vrydag in die Hopefield-landdroshof aan die Weskus verskyn op twee klagte van aanranding met die doel om ernstig te beseer. Die klagte volg ná 'n voorval in 2019 buite Die Watergat, 'n gewilde kroeg in Langebaan. Eric Ntabazalila, 'n woordvoerder van die nasionale vervolgingsgesag, het aan Son bevestig Emile Etzebeth het Vrydagoggend in die hof verskyn en sy saak is tot 14 Mei uitgestel. "Die uitstel is vir die verdediging om die inhoud van die dossier te ontvang en om met hul kliënt te konsulteer. Intussen sal die staat ook met hul getuies konsulteer."