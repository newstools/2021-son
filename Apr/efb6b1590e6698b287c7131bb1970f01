DAAR is geen beter tyd om op te daag vir ’n kind in nood as nóú nie! Laduma Ngxokolo, die modeontwerper van Maxhosa Africa, Nelson Makamo, kontemporêre­ kunstenaar en die inter­nasionaal ­bekende DJ Black Coffee, in samewerking met FAM Academy, wat binne 2 weke in vennootskap met Feenix gestig is, samel geld in om studente te help. In die lig van #FeesMustFall gee dié inisiatief jou die geleentheid om deel te neem en iets te bied aan ’n kind wat nie kan bekostig om skool toe te gaan nie. Daar is reeds op 2017 se Design Indaba – een van Afrika se grootste toonvensters vir kuns en ontwerp – aangekondig dat die Akademie van stapel ­gestuur sou word. Die Akademie hoop om binne 2 weke tot R3 miljoen vir studente in die skeppende kunste in te samel. Feenix het sedert sy stigting in 2017 daarin geslaag om tot R76 miljoen vir befondsing en studenteskuld in te samel. Ondersteuning Ngxokolo, Makamo en Black Coffee meen die ekonomie kan voordeel trek uit hierdie ­sektor, maar daarvoor moet meer geleenthede en finansiering ­plaasvind. Besoek feenix.org om met PayFast, Snapscan, Zapper of direk in hul rekening aan die inisiatief #FAMTagYoult te skenk. Die meeste van dié geld gaan aan studente­ in die skeppende kunste. ’n Gedeelte daarvan word ook opsygesit om die algemene studentebevolking te ­ondersteun.