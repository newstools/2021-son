Die Anglikaanse aartsbiskop Thabo Makgoba het gesê hy is skepties oor hoe die uitrol van die Covid-19-entstof in Suid-Afrika sal vorder. Makgoba het Saterdagaand ’n Paasnaweek-preek in die Sint George-katedraal in Kaapstad waargeneem. “Amerika het al omtrent 16% van sy bevolking ingeënt terwyl ons minder as ’n halwe persent van ons s’n gedek het. En baie lande het nog glad nie entstof gesien nie,” merk Makgoba op. Hy het ook die wêreld daarvan beskuldig dat hulle “entstof-apartheid” beoefen en gevra dat armes en gemarginaliseerdes teen dieselfde tempo ingeënt moet word as diegene in ryk lande. “Die vrywillige verskaffingsmeganismes vir entstowwe soos Covax en tweesydige ooreenkomste wat gebruik word om entstowwe wêreldwyd aan te skaf, misluk. Dit misluk veral vir die wêreldwye suide, waar ons met regverdiging kan sê dat die armes van die wêreld ly onder entstof-apartheid.” Die aartsbiskop het verder gekap na betrokkenes by die politieke korrupsie wat ons openbare gesondheidsorgstelsels vergiftig het. Hy het ’n beroep op die regering en besighede in Suid-Afrika gedoen om ’n gekoördineerde plan te ontwikkel met ’n duidelike, haalbare en gepubliseerde rooster vir almal om hul entstof te kry. – EWN