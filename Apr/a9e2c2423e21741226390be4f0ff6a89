FLORENTINO Perez, president van Real Madrid, voel dat die European Super League (ESL) tans op “standby” is. Hy is seker dat ’n soortgelyke kompetisie wel in die toekoms sal gebeur. Dít ten spyte daarvan dat 9 van die 12 stigterklubs aan die projek onttrek het nadat druk uit alle oorde gekom het. “Ons gaan aanhou werk,” het Perez gesê. “Die projek is op standby.” Real Madrid, Barcelona en Juventus is die trio wat nog nie onttrek het nie. Hoewel Juvé se voorsitter, Andrea Agnelli, erken het dat die projek nie tans kan voortgaan nie. Perez, wat ook die voorsitter van die Super League is, beweer dat die 12 klubs “nog nie weg is nie”. “Jy kan nie net uit kontrakte soos dié kom nie - dis bindende kontrakte. “Ek is baie teleurgesteld met die reaksie teenoor die projek,” het hy bygevoeg.