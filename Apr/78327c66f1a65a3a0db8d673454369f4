SONDAGAAND kan ons weer onsself in ’n papie lag vir die nuwe televisiefilm Poena. Die skreeusnaakse Robbie Wessels, Kaz McFadden en At Botha speel in dié fliek waarvan Willie Esterhuizen die regisseur is. Covid-19 het Poena sy job gekos en hy moet vir hulp by sy oupa Poen aanklop. Poena trek by sy oupa in met baie beloftes van wat hy alles gaan doen om weer op sy voete te kom. Daar kom egter dadels van en Poena misbruik sy oupa se gasvryheid. Maar net toe Poena gemaklik raak, gebeur daar iets baie ­ernstigs. Dit dwing hom om baie vinnig groot te word. Poena word Sondag 18 April om 20:00 op kykNET (DStv-kanaal 144) uitgesaai.