DIE Stad Kaapstad se vloed- en-stormtaakspan het reeds begin met sy planne om slaggereed te wees wanneer die winter opdaag. Vergaderings is al met verskeie departemente oor die saak gehou. Die taakspan word deur die Stad se rampbestuursentrum beheer. Meer as 25 departemente en vennote van buite is lede van die taakspan. Dit sluit die brandweer-en-reddingsdienste, noodoproepsentrum, riooldiens, elektrisiteit, menslike nedersettings, provinsiale regering, polisie, DBV en NSRI in. Volgens JP Smith, mayco-lid belas met veiligheid en sekuriteit, is dit belangrik dat soveel mense moontlik betrokke moet wees om te help met die ­beplanning vir die uitvoer van take vir die publiek se veiligheid. “Ons gebruik ’n soortgelyke aanslag nés wanneer ons die einde van die jaar se fees­tyd beplan en dit lyk of dit tot dusver werk. Dié ­dienste is gereed. Ons verwag ’n lang winter met bogemiddelde ­reën­val.” Van die planne wat ­oorweeg word is: