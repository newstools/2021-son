DIE raaisel rondom die dood van 'n onbekende vrou in 'n gastehuis in Bloemfontein, laat die polisie kopkrap. Die polisie in Bloemfontein het 'n geregtelike doodsondersoek begin nadat die vrou Vrydag in haar kamer, in 'n gastehuis in Parkwest, dood aangetref is. Volgens brig. Motantsi Makhele, 'n polisiewoordvoerder, het die oorledene, wat vermoedelik van Kroonstad is, die eienaar ingelig dat sy op pad na 'n begrafnis in die Oos-Kaap is en het rusplek nodig gehad. "Sy het geen sakke of identifikasie op haar gehad nie. Die oorsaak van haar dood sal eers bepaal word sodra 'n nadoodse ondersoek gedoen is."