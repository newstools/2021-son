VUURWERK soos min word verwag wanneer Vernon Bouwers vir Cameron Carolissen en Charles Losper vanaand in die Kaap se darts-liga in die Grassy Park Hotel pak. Bouwers is ná twee weke en vier wedstryde agter die rug die enigste onoorwonne speler in die topliga. Hy spog ook met die hoogste drie-dart-average van 89,05 in ’n wedstryd. Hy behoort dié week daarop te verbeter. Carolissen en Losper is gedugte teenstanders. Volpunte Dit sal dus interessant wees om te sien of Bouwers aan die einde van die aand steeds onoorwonne sal wees. Hy kan hom vir strawwe mededinging regmaak. In Liga 2 is Clifford Stradling en Clayton Septoe die enigste spelers wat nog nie verloor het nie. In Liga 3 is Carl Beukes van Ottery tot dusver die enigste speler met volpunte. Hy sal graag wil wys dat sy vertonings tot dusver geen gelukskoot was nie.