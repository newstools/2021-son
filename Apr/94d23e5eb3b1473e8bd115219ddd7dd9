VROUESOKKER in die streekskompetisie van Safa se Kaapse Wynland-distrik gaan op 1 Mei afskop. Dit volg ná ’n suksesvolle werksessie onlangs by die Allandale-gevangenis in die Paarl, waar die Covid-19-protokolle uiteengesit is. Die voldoeningsbeamptes wat die onderskeie spanne moet aanstel voordat enige wedstryd kan plaasvind, het ook hul opleiding ontvang oor wat hul pligte behels. Voldoen Dié kompetisie bestaan uit 10 spanne wat in twee afdelings ingedeel word. Nino Madlebe, die streek se woordvoerder, het aan Son gesê die kompetisie se begin is tot 1 Mei uitgestel om die klubs toe te laat om aan die registrasievereistes te voldoen en om die spelers meer tyd te gee om te kan voorberei. Die deelnemende spanne is: Robertson, Sporting Stars, Franschhoek Spurs, Falcons Ladies, Mbekweni Sundowns, Glen Eagles, Nietvoorbij, Norsa, Mbekweni Community Sport Centre en Real Stars. Intussen is die volgende ronde van wedstryde in Safa se Kaapse Wynland-distrik en Safa Overberg bekend gemaak. Safa Kaapse Wynland-distrik se Derdeliga-bepalings vir Saterdag is: FRANSCHHOEK: 15:00: Franschhoek United t Mbekweni Cosmos; KAYAMANDI: 15:00: Stellenbosch City t Mbekweni United; IDAS VALLEY: 19:30: Stellenbosch United Spes Bona.