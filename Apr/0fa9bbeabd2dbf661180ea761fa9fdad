DIE stapper wat hom Sondagoggend dood in die Drakensberg geval het, se liggaam is Maandagmiddag gevind. Die liggaam is by Cathedral Peak gevind. Jon Sargood van Bergklub van Suid-Afrika, sê die man, wat blyk in sy sestigs te wees, het gegly en teen ’n steil helling afgeval. Hy was saam met nege ander stappers toe hy sowat 30m ver geval het. Sargood voeg by dat die lede met ’n helikopter na die toneel gestuur is. Omdat die man reeds dood was, moes hulle vir die polisie wag om die liggaam te kom haal. - News24