DIE trou-kat is uit die bag. Son kan vandag eksklusief onthul dat twee van ons geliefste karakters liefde op die vreemdste van plekke gevind het. Maar by trou gaan dit egter nie net bly nie, want in die naam van liefde, is dié twee bereid om die anonymity waaragter hulle vir jare skuil eenkant toe te skuif. Antie Mona is op pad kansel toe. Nie Radio Kansel toe om ’n couple wie se huweliksbootjie in trouble is van raad te gaan voorsien nie, maar om self te trou. En die lucky groom-to-be is niemand anders as die nimlike Oom Sonnie nie. Niemand het dit sien kom nie. Nie eens ons nie. Voorskryf Want wat sou ’n antie wat haar hele lewe lank in Bonteheuwel bly en ’n oom van die Elsies wie se pension-dag al vir hom loer, dan nou in gemeen het? Maar die liefde laat hom nie voorskryf nie. Antie Mona lag diep uit haar maag toe Son haar oor dié voorgenome huwelik uitvra. “Ek wonder self nou nog. Ek mean maar, ék met al my plooie ... trou? “Maar Simon ... askies, Sonnie ... Ons noem hom mos nog Sonnie, nè, kind? Anyhow, Sonnie soek ’n groot troue. “ ’n Troue waar ons maar sal moet uitkom agter daai prentjies waar ons jare lank al skuil.” Oom Simon ... askies, Sonnie, het net gelag toe hy oor die hele proposal-besigheid uitgevra is. “Toe ek Mona so ’n jaar of wat gelede op ’n Son-funksie raakgeloop het, het ek dadelik geweet sy is die een. Maar dis ’n moeilike een daai. “Ek moes haar soebat vir haar nommer. En toe moes ek een van die kleinkinders vra om my te wys hoe WhatsApp werk. “Dié technology-goeters van vandag laat my kop draai, maar daai vrou met die vlymskerp tong het my voete onder my ou lyf uitgeslaan. “Ek worry nie nou dat die mense nou gaan weet wie ek en Mona werklik is nie. Die liefde kan hom nie agter prentjies wegsteek nie.” Son verstaan die twee lovebirds is tans full force­ besig met troureëlings. Die seremonie gaan glo wees kort nadat die Paashaas sy eierdans gedoen het. Maar of daar ’n honeymoon gaan wees, wou nie Antie Mona óf Oom Sonnie verklap nie.