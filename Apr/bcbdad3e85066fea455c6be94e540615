DIE SEUN van 'n vermoorde voormalige polisie klerk van die Oos-Kaap is in verband met die misdaad in hegtenis geneem. Siziwe Gladile (40) is Woensdagaand deur 'n familielid as vermis aangemeld. Haar liggaam is Donderdag deur die cops in Welkom in die Vrystaat gevind. Met hul besoek Donderdag aan Gladile se huis in Bronville in Welkom, het twee polisiebeampte opgemerk die vensterrame is gebreek. Daar was ook bloedspatsels op die vloer. Die cops het die spatsels tot by 'n hokkie agter die huis gevolg, waar hulle los grond ontdek het. Gladile se lyk is kort daarna in 'n vlakgraf gevind. Intussen is haar 21-jarige seun gearresteer en sal Dinsdag in die Welkom-landdroshof verskyn. - EWN