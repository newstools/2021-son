SELFOONREKORDS toon dat Ntuthuko Shoba 'n ongeregistreerde selfoon gebruik het om die vermoorde Tshegofatso Pule en haar moordenaar Mzikayise Malepane te kontak. Shoba het Donderdag weer in die Roodepoort-landdroshof voorgekom. Die 28-jarige swanger Pule is laas jaar aan 'n boom gekry hang. Shoba, Pule se eks-berk, hou vol hy is onskuldig en het Donderdag weer probeer om borgtog aansoek te doen. Volgens die staat was Pule swanger met Shoba se tweede kind. News24 berig die vorige swangerskap met aborsie beeindig is. Shoba is in Februarie in hegtenis geneem, nadat Malephane 'n pleitooreenkoms met die staat ingegaan het. Malephane dien nou 'n gevangenisstraf van 20 jaar uit. Hy beweer dat hy deur Shoba gehuur was om Pule te vermoor, omdat Shoba gevrees het dat sy 'vrou' van Pule se swangerskap sou uitvind. Intussen het die staat aan die hof bekend gemaak dat Shoba afwesig was tydens Pule se swangerskap en dat hy ook nie gelukkig was met die baba wat op pad was nie. Die saak is tot Maandag 26 April uitgestel. - News24