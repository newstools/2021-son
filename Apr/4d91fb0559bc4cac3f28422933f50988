HY HET nog probeer om van sy skieters weg te kom, maar kon dit nie betyds maak nie. Die polisie in die Wes-Kaap is op soek na die verdagtes wat verantwoordelik is vir 'n noodlottige drive-by-skietery in Mitchells Plain. Daar word verstaan dat vyf mans laat Vrydagaand in 'n swart VW Golf in die Eastridge-omgewing opgetrek het. Een man het uit die kar geklim en op 'n 36-jarige slagoffer losgebrand. Die man het weggehardloop, maar die gewapende man het hom gevolg en hom verskeie kere geskiet. Sers. Noloyiso Rwexana, 'n polisiewoordvoerder, bevestig die voorval. Rwexana sÃª die slagoffer is na 'n mediese fasiliteit vervoer waar hy aan sy wonde beswyk het. "Die polisie ondersoek die skietery. 'n Moordsaak is vir ondersoek geopen." Die polisie bevestig dat hulle nie die moontlikheid uitsluit dat die voorval 'n bende-aanval kan wees nie.