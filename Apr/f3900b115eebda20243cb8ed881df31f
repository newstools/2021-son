OP jou merke, gereed ... blom! Vanaand om 21:00 kan ons ons verlustig in kykNET se splinternuwe bloemiste-kompetisie, Die Groenste Vingers, op DStv se kanaal 144. Die Groenste Vingers is ’n ­TV-kompetisie waarin tuiniers, bloemiste en passievolle ­blom-­entoesiaste meeding om as Die Groenste Vingers-wenner gekroon te word. Deelnemers sal week vir week verskillende uitdagings aanpak waarin elkeen ’n unieke blommerangskikking moet ontwerp. Stuur Beoordelaars sal daarna kyk en besluit wie blom nog en wie het verlep ... Edrien Erasmus is aan die stuur van sake as aanbieder vanDie Groenste Vingers. “Ek is só opgewonde om saam met deelnemers meer van plante en blomme te leer en om hul ­pragstukke te sien. “Dit gaan ’n fees vir die kykers se oë wees,” belowe sy. Die beoordelaars is twee ­wêreldklas-blomkenners – die ­bloemis Franz Grabe en die ­landskap-argitek Leon Kluge.