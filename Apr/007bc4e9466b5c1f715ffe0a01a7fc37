OP DIE vooraand van Vryheidsdag kom plaaslike talent van die Paarl voor die Afrikaanse Taalmonument saam. Dié herfsaand-vertoning Maandagaand, 26 April is ter viering van die land se eerste demokratiese verkiesing op 27 April 1994. Dit word aangebied deur die Taalmonument, insamewerking met die plaaslike radiostasie Radio KC. Onder die plaaslike kunstenaars wie optree is Chelsea Vox, DJ Spartan, DJ Lovell, Jakkal the Bones, Mario Arnolds, RJay & LK asook SoulSound Band. Gavin Meiring, hoofbestuurder van Radio KC, sê: “Ons is baie opgewonde om die eerste Vryheidskonsert aan te bied en sien daarna uit om sommige van ons luisteraars te ontmoet.” Volgens Michael Jonas, direkteur van die taalmonument, wil hulle met hierdie geleentheid nie net die bevryding van die land nie, maar ook die bevryding van Afrikaans, in herinnering bring. “Ook wil hulle inwoners en toeriste daarop attent maak dat die pragtige monument ? lewende instelling is.” Kaartjies vir die byeenkoms is nog beskikbaar by Computicket teen slegs R100 vir grootmense en kinders onder 6 is gratis. Hekke open om 17:30 en die vertoning duur tot 21:30 in die Tuinteater. Gaste kan ook hul eie piekniekmandjies en drankies (maar geen glas) bring. Daar word ook geen gazebo’s, honde of vure toegelaat nie. Son het ook kaartjies om te wen na hierdie event. Al wat jy hoef te doen is om die volgende vraag te beantwoord: Watter vakansiedag vier Suid-Afrika op Dinsdag 27 April. E-pos jou antwoord, saam met jou naam en selfoonnommer na info@son.co.za.  Bepalings en voorwaardes: Vir meer inligting stuur 'n e-pos met die woorde KOMPETISIE in die subject na info@son.co.za.