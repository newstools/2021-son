DIE SAPD in samewerking met die Wes-Kaapse regering en die Stad Kaapstad is besig om afpersing te oorwin. Só sê het die polisieminister, Bheki Cele, Donderdag tydens ’n perskonferensie by die provinsiale SAPD-hoofkantoor in Groenpunt. Volgens Cele is meer as 100 mense vir sogenaamde protection fees aangekeer. Die meeste van die arrestasies is in Khayelitsha en Nyanga gemaak, maar die misdaad word regoor die Kaapse Vlakte gepleeg. Cele sê die afpersers het in die vroeër jare groot besighede soos restaurante en nagklubs geteiken. Maar sedert die begin van die lockdown eis dié skaamtelose bende nou ook geld van 'land ladies wat hul agterplase aan backyarders uithuur'. Hy noem dat die afpersers die landlords begin teiken nadat van die groter handelaars soos nagklubs weens die lockdown moes sluit. Cele voeg by dat uit die 105 afpersingsake wat seder Januarie 2020 aangemeld is, is 67 ondersoeke hangend en 106 mense wat met dié sake verbind word al gearresteer. “Terwyl sewe individue tans op borgtog uit is, is daar 94 in aanhouding. “Een van die prominente arrestasies is die van Shantel Reynecke, wat 'n vonnis van meer as 20-jaar opgelê is. Dit is onder meer vir afpersing, ontvoering en mensehandel onder die wet op seksuele oortredings, sowel as aanranding." Cele moedig inwoners aan om gevalle van afpersing of poging daarna by 0214660011 aan te meld. Landsburgers kan die oproepe ook anoniem maak. Intussen sê gen.maj. Thembisile Patekile, waarnemende provinsiale polisiehoof, dat hulle byna daagliks oproepe ontvang. Hy voeg by dat die bendes wat mense afpers van area tot area verskil, maar die modus operandi is soortgelyk in die sin dat hulle dreig die mense met geweld. Patekile sê verder: “Die afpersing sluit almal in. Die taxi-bedryf, bendes en sowel as diegene wat wil bendes wees. “Die aard van die mense wat ons in dié verband sover gearresteer het is bendes. “Hulle mag miskien nie met die 28’s verbind word nie, maar hul kommoditeite verskil. “Soos die minister gesê het, sodra die een metode opdroog kyk hulle na die ander beskikbare manier om geld te maak.”