SEWE verdagtes is vas ná ’n gewapende rooftog by ’n kettingwinkel in ’n winkelsentrum in Houtbaai. Kapt. FC van Wyk, polisiewoordvoerder, sê die rooftog het Donderdag net voor middernag gebeur. Twee verdagtes het die sekuriteitsmanne met gewere aangehou en vyf ander verdagtes het die glaspanele gebreek om toegang tot die winkel te verkry. Hulle het vroue- en mansparfuum in groot sakke gepak. In die sentrum se kontrolekamer is die rooftog op binnekringtelevisie opgemerk. Daar is alarm gemaak en ander sekuriteitsmaatskappye het dadelik gereageer. Drie van die verdagtes is gevang toe hulle te voet probeer vlug het. Die ander verdagtes was in ’n Quantum met vervalste nommerplate. Die polisie en die honde-eenheid het opgedaag en sewe verdagtes is gevang. Hulle het onder meer ’n vuurwapen met ’n afgevylde reeksnommer, ammunisie, selfone en nog goed by die verdagtes gevind. Die sewe sal vandag in die Wynberg-landdroshof verskyn op aanklagte van besigheidsinbraak, onwettige besit van ’n vuurwapen en ammunisie, die rig van ’n vuurwapen en gesteelde goedere. Die verdagtes is 18 en 27 jaar oud. Hulle is gearresteer vir die moord op twee slagoffers van 19 en 27 wat laas week in Rustic Close doodgeskiet is. Oorgelaai Die verdagtes sal eersdaags in die Blue Downs-hof verskyn. Brig. Novela Potelwa, ’n polisiewoordvoerder, sê die cops het Saterdagaand in Ravensmead opgelet hoe bokse van een voertuig na ’n ander oorgelaai is. Die kar is agtervolg en in Robert Sobukweweg gestop. Die cops het 75 000 Mandrax-tablette gekonfiskeer wat vir Johannesburg bedoel was. ’n Verdagte (29) is gearresteer.