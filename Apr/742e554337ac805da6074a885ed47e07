DIE staat se wapenvervaardiger Denel gaan dié maand weer nie volle salarisse aan werkers in die lugvaartafdeling kan betaal nie. Volgens die vakbond Solidariteit gaan die lugvaartafdeling tussen 40 en 100% van die salarisse kan betaal. Helgard Cronjé, adjunkhoofsekretaris van openbare bedryf by Solidariteit, sê sommige van die afdelings betaal verskillende salarisse omdat hulle die verantwoordelikheid van hul eie geldsake gegee is. "Denel Aeronautics sal byvoorbeeld hierdie maand tussen 40 tot 100% betaal afhangende van die verdienste van die individu," sê Cronjé. Die staatsonderneming bevind hulself in 'n likiditeitskrisis weens korrupsie en wanbestuur. Werkers van Denel se Land Systems-afdeling gaan einde van die maand nie 'n salaris kry nie. "Alle afdelings sal vandeesmaand verskillende salarisse betaal. Denel Land Systems ontvang geen betaling nie," sê Cronjé. "Daar is tans geen kontant beskikbaar nie. Hulle hoop dat hulle kontant sal inkry voor pay day." -Jacarandafm