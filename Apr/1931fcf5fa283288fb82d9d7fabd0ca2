THOMAS Tuchel (manager) het sy Chelsea-span aangesê om oor te begin wanneer hulle voorberei vir vandag se tweede been van die Champions League-kwarteind teen Porto in die Estádio do Dragão. Chelsea het Crystal Palace Saterdag in ’n Premierliga-stryd op Stamford Bridge met 4-1 kafgedraf. Dis ’n duidelike teken dat hulle die nederlaag van 2-5 teen West Brom laas week agter die rug gesit het. Dit was ’n puik vertoning waarin spelers soos Kai Havertz, Christian Pulisic en Kurt Zouma vir die Blues sukses behaal het. Dié sege sal beslis Chelsea se nagmerrie-uitslag teen West Brom uitwis en hom meer vertroue gee teen Porto. Maar Tuchel is van die opinie dat hulle sal “reset” vir die tweede been. “Dit was ’n duidelike ver­toning waarin ons die meeste kanse geskep het, met die meeste touches in die doelgebied en die meeste doele aangeteken het. Jy kan dit egter nie met Champions League-wedstryde of ’n wedstryd teen Liverpool vergelyk nie. “Maar ek is tevrede met hoe ons gespeel het. “Ek voel in elk geval dis moeilik om in Premierliga-wedstryde te score. “Ons het as span ’n goeie job gedoen. “Ons het as ’n eenheid verdedig en aangeval. “Ons is baie gelukkig dat ons soveel kanse kon skep. “Maar dit gaan ’n ander storie wees teen Porto. “Dis juis waarom ek die spelers aangesê het ons moet van voor af begin teen Porto,” het die voormalige Borussia Dortmund manager bygevoeg. – AP