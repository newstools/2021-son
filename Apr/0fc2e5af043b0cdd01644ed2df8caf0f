DIE Tembe-familie is moeg daarvan om te hoor Nelli Tembe (22), hul geliefde suster en dogter, het selfmoord gepleeg. Nelli, die wyle verloofde van die rapper AKA het op 11 April na haar dood geval vanaf die 10de verdieping by die Pepperclub Hotel in die Kaapse middestad. Haar broer Vukile Tembe sê nie sy suster of sy ma het selfmoord gepleeg nie. Dit kom ná gerugte dat Nelli en haar mammie, Lulu, op dieselfde tragiese wyse gesterf het. Vukile (33) verduidelik aan die tydskrif Huisgenoot: “Daar is verskeie stories wat in die sosiale media versprei word en ek entertain dit nie vir een oomblik nie. “My ma het nie selfmoord gepleeg nie. Sy was siek en het afgesterf. “Die migraines waarna mense verwys, is ’n simptoom van die siekte wat sy gehad het.” Ná hul mammie se dood moes hul derra, die sakeman Moses Tembe, natuurlik na sy drie kinders omsien. Gedroom “My pa het Nelli bederf. Sy het nog altyd meer aandag as die ander sibbe gekry en ons was oukei daarmee, want sy het dit dalk meer nodig gehad. Sy was ’n daddy’s girl en ook baie gefokus op haar loopbaan.” Vukile sê sy kleinsus het daarvan gedroom om ’n sjef met ’n Michelin-ster te word nadat sy aan die Jackie Cameron School of Food & Wine gegradueer het. Nelli se pa het Vrydag op haar begrafnis ook vasbeslote gesê sy geliefde dogter het nie selfmoord gepleeg nie, maar dat die voorval ’n mengsel van alkohol en dwelms was.