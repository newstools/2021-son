SY bekentenis staan! Ná byna vyf jaar van wonder of die saak van die pub-eienaar, Calvin "Kaboliek" Goliath momentum gaan kry, het die Mitchells Plain-streekshof 'n besluit gemaak wat die hele saak heel waarskynlik tot by die eindstreep gevat het. Goliath is op 19 Mei 2016 vermoor toe hy sy drankwinkel in Westridge, Mitchells Plain oopgesluit het. Skaars ’n week ná die moord het Donald Conrad (40) van Tafelsig in Mitchells Plain ’n bekentenis oor die moord afgelê. ’n Tweede verdagte, Dane Brandt (30), het hom ook aan die polisie oorgegee. Brandt is egter tydens die saak in die tronk dood. Conrad het intussen vir homself naam gemaak oor hy omtrent kat en muis tydens die hofverrigtinge gespeel het deur elke keer sy storie te change. Ná drie jaar se hofverskyninsg het hy een van die grootste sterre by sy storie gelas nadat hy klaar die emosionele confession afgelê het en dit as deel van die hof dokumente geword het. In die bekentenis het Conrad ook Goliath se familie om vergifnis gevra en gesê hy het nie bedoel om Goliath te vermoor nie. Die saak het dié keer ’n heel ander rigting ingeslaan toe Conrad se lawyer Monique Carstens die hof daarvan ingelig het dat haar kliënt gedwing was om die bekentenis te maak. Carstens het destyds die betrokke ondersoekbeampte behoorlik tydens die verrigtinge gegrill. Carstens sê haar kliënt het haar ingelig dat die ondersoekbeampte hom aangerand het en het ook hom vertel as hy ’n bekentenis aflê, sal hy 15 jaar kry, maar net 7 jaar uitdien. Sers. Bradley Schuurman van die teenbende-eenheid kon egter nie van stryk gebring word nie en het by sy storie gestaan. Schuurman, met 16 jaar ervaring, het die hof laat weet dat hy nog nooit in sy loopbaan dit gedoen het nie en hy sal nooit iemand dwing om dit te doen nie. “Ek weet nie hoekom hy sulke dinge sal sê nie. Ek weet jy moet nooit sulke dinge eens probeer nie. “Ek het dit daai tyd geweet en ek weet dit nou!” Vrydag was dit die hof wat besluit het om Conrad se bekentenis te aanvaar, omdat daar nie daarmee gepeuter was nie en dat die weergawe wat die ondersoekbeampte vertel het feitlik korrek is. Schuurman het voorheen aan die hof gedeel dat hy alles volgens die boek gedoen het. Die saak is tot 6 Mei uitgestel.