’N SAAK van strafbare manslag is geopen na drie polisielede en nog ’n persoon Sondag in ’n ongeluk buite Engcobo in die Oos-Kaap dood is. Die polisielede het glo van ’n misdaadvoorkomingsoperasie in die Chris Hani-distrik gekom toe die voorval gebeur het. Die oorsaak van die ongeluk is steeds onbekend en die polisie glo dat die vyfde persoon saam in die polisievoertuig gereis het. Brig. Tembinkosi Kinana, 'n polisiewoordvoerder, sê die oorledenes van tussen 25 en 35 jaar oud was by die Alfred Nzo en OR Tambo polisiestasies gestasioneer. “Drie mans, ’n vrou en nog 'n persoon was in die ongeluk betrokke.” Lt.Gen. Liziwe Ntshinga, die provinsiale kommissaris, het sy skok uitgespreek. “As polisiebestuur is ons platgeslaan deur die nuus. “Ons het dit nie nodig nie en die ontydige hartverskeurende heengaan van ons jong en toekomstige leiers het ons stom gelaat.” Kinana voeg by dat die name van die lede nog nie bekend gemaak mag word nie. - News24