“JOU kinders is die belangrikste ding om op te fokus tydens jou egskeiding.” Dít was Kris Jenner se woorde aan haar meisiekind Kim Kardashian-West, wat tans in die proses is om van Kanye West te skei. Hulle was sewe jaar saam. Die momager Kris weet waarvan sy praat, want sy is ook al deur egskeidings. En nes haar mammie het Kimmy ook ’n trop kleintjies. Kris het Kourtney, Kim, Khloé en Rob by haar eerste man, Robert Kardashian. Daarna het sy Kendall en Kylie by haar tweede man, Bruce Jenner, gehad. Liefde Kim en Kanye het vier kinders; North, Saint, Chicago en Psalm. Kris sê in WSJ. Magazine se video-reeks The One: “Ek dink die belangrikste ding wat ek deur albei egskeidings geleer het, is dat die kinders eerste kom. “As jy dít in jou kop hou en weet dat hulle jou deur die ding gaan bring en dat die liefde jou hierdeur gaan bring, maak dit nie saak hoe seer jy kry nie.”