'N JONG ma van Mpumalanga, wat laas week as vermis aangemeld is, is van kinderverwaarlosing aangekla nadat sy by 'n tavern naby Bushbuckridge opgespoor is. Die 23-jarige vrou het na bewering op 10 April haar drie kinders (4, 5 en 9 maande) alleen agtergelaat en verdwyn. Kol. Donald Mdhluli, 'n polisiewoordvoerder, sê die vrou se ma het eers besef sy is weg toe sy die 9 maande ou baba in die kamer hoor huil het. Mdhluli sê die polisie het ná haar skielikeverdwyning 'n soektog begin waarna sy gearresteer is. Die polisiebestuur in Mpumalanga het die gemeenskap bedank vir inligting wat tot die arrestasie gelei het.