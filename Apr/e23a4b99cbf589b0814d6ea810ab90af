DIE Stad Kaapstad se wetstoepassingsagentskappe het laas week meer as 200 arrestasies vir verskillende oortredings uitgevoer. Altesame 85 392 boetes is uitgeskryf. Volgens JP Smith, mayco-lid belas met veiligheid en sekuriteit, was die meeste arrestasies vir dwelm- en alkohol-verwante voorvalle. “Sowat 80% van die mense wat deur verkeersbeamptes gearresteer is, is weens dronkbestuur aangekeer en 60% van die arrestasies weens dwelms is deur beamptes van die Law Enforcement Advancement Plan (Leap) gedoen. Padblokkades “Verkeersbeamptes het 71 arrestasies vir dronkbestuur uitgevoer en 33 vir roekelose en nalatige bestuur.” Die operasie het van 5 April tot 11 April geduur. Volgens Smith is 10 089 voertuie by padblokkades en kontrolepunte gestop. “Die vinnigste spoed wat gemeet is, was iemand wat 171 km/h in ’n 70 km/h-sone op die R27 by Melkbosstrand gejaag het. Die verkeers­departement het 212 voertuie geskut, 121 selfone afgeneem en 1 046 lasbriewe vir arrestasie uitgereik.” Hy sê law enforcement het 76 mense weens verskeie oortredings gearresteer, terwyl die metropolisie 72 mense aangekeer het.