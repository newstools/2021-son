ELF mense van Theunissen in die Vrystaat is gearresteer nadat hulle ’n polisievoertuig met ’n petrolbom gegooi en ’n huis aan die brand gesteek het. Die huis is na bewering die van die mayor van Masilonyana-munisipaliteit, Kunatu Koalane, se ouers. Brig. Motantsi Makhele, ’n polisiewoordvoerder, sê 'n polisievoertuig is ook met 'n petrolbom gegooi. Lede van die polisie kon wel daarin slaag om die vuur te blus, voor enige skade opgedoen is. Volgens die SABC spruit die betoging uit versoeke dat Vryheidsdag vieringe nie moet skuif van Winburg na Botshabelo nie. News24 berig dat volgens die premier van die Vrystaat, Sisi Ntombela, steek daar geen slegte bedoelinge agter die skuif nie. Intussen het geweld ook in Winburg en Zastron uitgebreek. In Winburg is 21 mense gearresteer vir openbare geweld en sal hulle binnekort in die hof verskyn, terwyl 14 mense van Zastron reeds 'n hofverskyning gemaak en op R500 borgtog vrygelaat is.