TWEE mans is Saterdag doodgeskiet en nog twee is gewond tydens ’n skietery in Kuilsrivier. Die polisiewoordvoerder kol. Andrè Traut se hierdie was heel moontlik ’n bendeverwante voorval. Een van die oorledenes was glo die skieters se teiken terwyl die ander drie in die spervuur beland het. Niemand is nog in verband met die skietvoorval in hegtenis geneem nie. Die Kuilsrivier-polisie vra dat die gemeenskap enige nuus in verband met hierdie voorval met hulle moet deel deur die Stop Misdaad-nommer 08600 10111 te skakel.