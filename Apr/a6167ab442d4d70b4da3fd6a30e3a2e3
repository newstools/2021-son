JULLE sal daai popcorn vir Sondagaand se televisiefilm moet regkry. Laastes word 20:00 op kykNET (DStv-kanaal 144) uitgesaai. Die film gaan oor ’n ­matriekmeisie wat die ­oggend ná haar matriekafskeid wakker word en besef sy het die vorige aand met haar vriendin se ouer broer geslaap. Sy was ook die laaste persoon wat hom ­lewend gesien het ... Die aktrises Melissa ­Pretorius en Carla Smith speel in Laastes terwyl die talentvolle Beer Adriaanse die regisseur is.