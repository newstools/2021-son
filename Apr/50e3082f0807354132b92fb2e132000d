TOE treurige twieps gegrap het omdat Sophie Lichaba so maer geword het, het die aktrise eintlik deur ’n diep donker gat van depressie gegaan. Die voormalige Genera­tions-aktrise het aan Radio 2000 vertel hoekom sy so baie gewig verloor het. Sophie sê sy het niks verkeerd met haar liggaam gesien nie, want sy het nog steeds al dieselfde klere gedra wat haar Generations-karakter, Queen, gedra het. Sy vertel dat die vrou in die spieël nie haar realiteit weerspieël het nie. Fout “Ek was baie depressed en ek kon nie fout sien met mense se opinies oor my liggaam nie. “Ek kan dit nie eens verduidelik nie. As ek daaraan dink, is ek net so dankbaar dat God my gered het. “Ek sou in die spieël kyk en dieselfde vrou met die vol figuur sien. “Ek het dieselfde klere gedra en toe het ek gedink dit is normaal. Dit is hoe diep dit was – ek kon nie eens sien iets is fout nie.” ZAlebs berig dat Sophie wakker geskrik het toe sy sien dat sy soos ’n geraamte begin lyk. “Niemand – nie vriende of familie – het na my gekom en gesê ek verloor heeltemal te vinnig gewig nie.”