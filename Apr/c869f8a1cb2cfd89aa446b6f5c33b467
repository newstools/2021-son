DIE man wat gearresteer is vir brandstigting terwyl die verwoestende brand op Tafelberg gewoed het, het Dinsdag sy eerste hofverskyning gemaak. Die TanzaniÃ«r Frederick Mhangazo (35) het in die Kaapstadse streekhof op 'n klag van brandstigting verskyn. Mhangazo is Sondagaand gearresteer nadat die brand by die Rhodes Memorial-restaurant en 'n gebou by die Universiteit van Kaapstad uitgebreek het. Hy het na bewering erken hy het 'n vuur aangesteek. Eric Ntabazalila, woordvoerder van die nasionale vervolgingsgesag, bevestig die beskuldigde het vlugtig verskyn en sal weer op 28 April 2021 in die hof wees.