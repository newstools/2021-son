'N BOELIE van KwaZulu-Natal is tot 12 maande gemeenskapsdiens gevonnis nadat sy vroeër vanjaar 'n medeleerder aangerand en haar onderklere van haar lyf geskeer het. 'n Video van die voorval, wat in September plaasgevind het, is wyd in die sosiale media gedeel. Die 16-jarige skoolmeisie is verlede maand in die Mahlabathini-landdroshof skuldig bevind op 'n klag van aanranding met die doel om ernstig te beseer. Verskoning Haar vonnis behels dat sy vir 'n jaar onder die toesig van 'n proefbeampte moet wees en ook berading moet ontvang om kwessies te help beheer wat tot die oortreding gelei het. Sy moet ook skriftelik aan die slagoffer verskoning vra. Natasha Kara, woordvoerder van die nasionale vervolgingsgesag, sê die proefbeampte moet ook mediasie tussen die beskuldigde en slagoffer fasiliteer. Adv. Elaine Zungu, direkteur van openbare vervolging in KZN, sê hulle erken dat boelie-voorvalle op skole plaasvind en dat sulke kwessies die nodige aandag sal kry en ooreenkomstig vervolg sal word. - TimesLive