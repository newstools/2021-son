CALITZDORP. – Smokkelhuise stroop hul koskaste. Só kla oom David Douw omdat baie mense hul geld daar gaan vermors op duur drank. “Ek noem die smokkelhuise sommer ‘die kaalvreters’ omdat hulle tot R200 ’n kraan vra as jy sign vir een. “Die kinders mors hul geld. Hulle pay elke fortnight, maar tussen-in sign hulle vir drank. “Pay hulle, is dit net vir hul drankboek en daar is geen geld om kos te koop nie.” Douw het dit ook teen die cops: “Hulle weet waar elke liewe smokkelhuis is, maar doen ook maar niks daaraan nie. In die lockdown is drank soos in wettig verkoop. Toe maak die smokkelaars éérs geld, sê ek jou.” ’n Huisvrou wat anoniem wil bly, se bors is net so warm oor die kwessie. “Ons as ouers kry bitter swaar. Dis seer om te sien hoe daar geld uitgesit word vir drank by die smokkelhuise. Toelaat “Ek stem saam – ál die wetstoepassers weet waar die smokkelhuise is. Tot drie smokkelhuise in een straat en elkeen maak sy stukkie. “Wanneer gaan die vloek van smokkel­huise in ons gemeenskappe gebreek word? Is dit nie tyd dat ons as gemeenskappe opstaan en sê ons gaan nie meer toelaat dat die kaalvreters ons huisgesinne verwoes nie?” Kapt. Malcolm Pojie, ’n polisiewoordvoerder, het inwoners vroeër aangeraai om met die stasiekommissaris te praat. Alle inligting sal as vertroulik hanteer word, sê hy.