FANS van die Mexikaans-Amerikaanse kitaar-maestro Carlos Santana en van ons eie immergroen The Rockets-kitaarspeler Jerry Watt – hier kom ’n event wat julle nie wil misloop nie! Jerry gaan sy kitaarvernuf ten toon stel met sy Carlos Santana Tribute Show – die eerste keer in Suid-Afrika. Dié event vind Saterdag 1 Mei by Die Khoi, Railwaystraat 32, Suider-Paarl, plaas. Goue Jerry gaan begelei word deur uitgesoekte topmusikante, onder wie Marshall Hart (tromme), Donovan Dyers (baskitaar), Devanish Hendricks (keyboards), Rodney Buys (orrel), Jason Ward (perkussie) en die man met die goue stem, Manuel Losper. Jerry vertel meer oor dié event: “Die Carlos Santana show is ’n concept wat al jare by my broei. Ek het grootgeword met Carlos Santana se musiek wat altyd in ons huis gespeel is. “Carlos was ’n guitarist wat ek van kindertyd af al admire. Die jong Rockets het ook maar die trend gevolg van ander musikante. En ek, as guitarist, het ook altyd Carlos se styl gevolg. Die mense het later gesê Jerry Watt is si­noniem met Carlos Santana. “En toe het Marshall Hart met die idee gekom om my te honour met dié show. Hy’t gesê dis omdat ek so baie vir die musiekbedryf doen. “Die show moet jou laat voel dis ’n Carlos Santana-event wat jy bywoon.” Die algemene kaartjies kos R100. Dan is daar ook twee soorte VIP sections. Die VIP section se kaartjies kos R150. Die VVIP kaartjies kos R250. Laasgenoemde sluit in verversings en platters op die tafel. Daar’s ook ’n meet-and-greet en fotosessie met Jerry. Mense kan hul gazebos, kampstoele, cooler boxes en platters saambring. Die hekke maak 14:00 oop en streng Covid-19-protokolle sal toegepas word. Bespreek jou kaartjie by Marshall Hart by 082 860 0267 of 072 374 9673.