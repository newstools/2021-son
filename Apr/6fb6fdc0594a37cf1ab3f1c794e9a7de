'N BRANDTRAGEDIE op Paassondag in Delft het vier familielede dood gelaat. Die slagoffers is ’n getroude paartjie en hul vyf maande oue tweelingseuns. Die brand in die vroeë oggendure het die agterplaas van die Moses-familie in puin gelê. Die egpaar se drie ouer kinders het die voorval oorleef. Angus McKenzie, wyksraadslid van Bonteheuwel, het ’n beroep gedoen vir steun vir die oorlewende kinders: “Vanoggend het ek die familie en vriende besoek wat bymekaargekom het en die nodige ondersteuning verleen het. "Hierdie kinders het nie net alles verloor wat hulle ooit besit het nie, hulle is ook wees gelaat. Ek doen ’n beroep op gemeenskappe, organisasies en individue om diep te delf en hierdie drie jong kinders te help om die kruis te help dra wat oor hul pad geplaas is. Dit is beslis ’n Paassondag wat ek nooit sal vergeet nie.” - SABCnuus