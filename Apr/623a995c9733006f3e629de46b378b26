DIE polisie in Gqeberha (Port Elizabeth) ondersoek die dood van twee hawelose mans in Humewood. In die eerste voorval het 'n sekuriteitsbeampte van 'n hotel in Humewood Sondag om 05:00 die liggaam van 'n man naby Happy Valley gevind. Daar was geen sigbare beserings aan die man nie en die oorsaak van sy dood is nog onbekend. Die man was tussen 45 en 50 jaar oud en was 'n welbekende hawelose in die omgewing. In die tweede voorval het 'n drawwer Sondag om 07:30 die liggaam van nog 'n man naby Kings Beach opgemerk. Die man, van tussen 60 en 65 jaar oud, het geen sigbare beserings aan sy liggaam gehad nie. Hy was na bewering ook haweloos. Kapt. Sandra Janse van Rensburg, polisiewoordvoerder, sÃª in 'n verklaring die sterftes is onverwant en 'n nadoodse ondersoek gaan gedoen word om die oorsaak van hul dood te bepaal. Geen vuilspel word vermoed nie.