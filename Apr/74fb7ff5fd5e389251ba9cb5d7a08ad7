TERWYL meer as 150 brandbestryders 'n verwoestende brand onder bedwang probeer bring het ten minste een van hulle brandwonde opgedoen. SABCnuus berig dat teen laat Sondagmiddag is die brandbestryder na 'n hospitaal vir behandeling. Die bergbrand het van die Rhodes Memorial na die Universiteit van Kaapstad versprei. Vroeër Sondagmiddag is studente van die universiteit ook uit hul koshuis ontruim. Daar was teen vroeg Sondagaand nog reëlings getref vir die studente om te oornag. Onder die geboue wat in puin gelê is, is die historiese Mosterts Mill in Mowbray en 'n biblioteek van die universiteit. Na wat berig word is daar ook private wonings wat deur die brand geraak word.