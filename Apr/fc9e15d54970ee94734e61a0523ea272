DIE All Black-kaptein, Sam Cane, se rugbyseisoen is straks verby. Cane het luidens stuff.co.nz ’n borsspierbesering opgedoen wat hom vir ses tot agt maande buite aksie kan hou. Hy het laas week ’n operasie ondergaan. Dit beteken die All Blacks sal in Junie in hul twee toetse teen coach Franco Smith se Italiaanse span en die ontmoeting met Fidji ’n nuwe kaptein hê. Die beste kandidaat vir Cane se pos is dalk die Crusaders se veteraan-slot Sam Whitelock. Hy het al voorheen in sy toetsloopbaan as kaptein ingestaan. Afhangend van hoe Cane se herstel verloop, is die kanse goed dat hy ook die Rugby Championship gaan misloop.