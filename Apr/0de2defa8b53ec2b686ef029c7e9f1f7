DIE einde van ­Gomora se eerste ­seisoen het kykers op die punt van hul stoel gehad. Nou beloof dié plaaslike dramareeks om fans met ’n tweede seisoen van Gomora uit te boul. Skok-onthullings wat hartseer bring, asook ’n ­onverwagse dood, is onder die vele dinge wat in die terugkeer van Gomora verwag kan word. Dié seisoen gaan van 26 April op Mzansi Magic (DStv-kanaal 161) te sien wees. Die program begin met ’n dramatiese ­hofsaak wat meer ­konflik en drama ­tussen die Molefe- en ­Dlamini-familie skep. Bedrieglike Die matriarg van die Molefe-gesin, Mam’Sonto (gespeel deur Connie Chiume), word gekonfronteer met die gevolge van haar bedrieglike optrede. Gladys Dlamini (Thembi Seete) wil dan wraak neem. Die noodlot begroet die twee gesinne met ’n onverwagte dood en dit bring hulle vreemd genoeg nader aan mekaar. O, en daai ­sizzling love triangle kry ’n oplossing. “Kykers het ook ’n verrassing ­omdat een van die hoofkarakters in die telenovela sterf. Dit veroorsaak chaos, hartseer en pande­monium in die twee gesinne,” sê Nomsa Philiso van die kanaal. Kan dit wees dat Gladys se wraak dié dood veroorsaak? Ons sal maar moet wag en kyk!