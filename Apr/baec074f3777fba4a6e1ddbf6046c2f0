BYNA 'n kwart van die 197 452 ongeskiktheidstoelaes wat landwyd verval het, is inwoners in die Wes-Kaap. Sassa noem in 'n verklaring dat die sowat 210 000 tydelike ongeskiktheidstoelaes wat in die 2020-boekjaar weens die Covid-19-pandemie verleng is, teen einde Desember verstryk het. Die Wes-Kaap het die meeste van hierdie begunstigdes gehad, selfs meer as Gauteng en KwaZulu-Natal. Weens die ontwikkeling is die provinsie besig om saam met die Universiteit van Kaapstad navorsing te doen oor die hoë abnormale aantal tydelike ongeskiktheidstoelae. Sassa noem dat daar gehoop word dat die navorsing sal gelp om die gestremdheidsomgewing in die Wes-Kaap te verstaan. Volgens Sassa is ongeveer 16 000 toelaes wat deur administrateurs betaal is of saam met 'n toelae betaal word geidentifiseer waar die begunstigde 60 sal word in 2021. Die toelae is weer ingestel en sal betaal word tot wanneer die begunstigde 60 jaar oud word en dan oorskakel na ouderdomstoelae. Of tot 31 Maart 2022, wanneer die begunstigde weer moet aansoek doen. Dit beteken die res van 197 452 het verval. Intussen is 167 856 begunstigdes wie aangedui het dat hulle wil heraansoek v‏ir 'n mediese-ondersoek bespreek van wie 129 851 ondersoeke reeds voltooi is. Van die oorblywende 27 945 begunstigdes landwyd, wie nie met Sassa kontak gemaak het of hulle weer wil aansoek doen nie, het Sassa sowat 10% oftewel 2782 gekontak oor hul voorneme. Sassa sê van die 10% kon nie bereik word nie, ander het aangedui hulle wil nie weer aansoek doen nie, sommige het 'n werk gekry of het nie meer die toelaag nodig nie. Die enigste provinsie waar assessering nog moet plaasvind is die Wes-Kaap en Sassa hoop om dit in April te voltooi. Totsie Memela, hoofbestuurder van Sassa, voeg ook by: "Die maandelike verval van tydelike ongeskiktheidstoelae sal in die toekoms voortduur, omdat die ongeskiktheidstoelae wetlik 'n tydelike toekenning is wat vir 'n tydperk van 6 tot 12 maande betaal word. "Die pogings om dienslewering te verbeter, asook die aantal kere wat 'n begunstigde 'n Sassa kantoor moet besoek vir 'n aansoek, duur voort.