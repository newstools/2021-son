FANS van die gewilde en talentvolle Theo Watt, hou jul lywe reg vir ’n lekker jol wat skrik vir niks. Theo gaan Sondag 2 Mei sy langverwagte CD Back to Front bekendstel. Dié bekendstelling gaan in The Empire Lounge op die hoek van Mills- en Primrose-straat in die Strand plaasvind. Daar is 16 songs op die CD, soos “Aggeneys”, “Trane Vannie Kaap”, “Ou Basie” en “Break the Silence”. Theo gaan deur die band Rapture begelei word. Theo noem: “Wyle Molly Baron het ’n groot bydrae tot die vervaardiging van dié CD gelewer. “Die event gaan ook op sy verjaardag val. Daarom gaan ek die CD aan hom opdra.” Daar gaan genoeg bar ­specials en kosverkope wees. Vonkelwyn gaan aan die eerste 20 gaste gegee word. Streng Covid-protokolle sal ­gevolg word. Kaartjies kos R60 vooraf. En die aand by die deur is die entry fee R80. Daar gaan ook CD’s teen R100 elk te koop wees. Die deure maak 16:00 oop en die event begin amptelik 19:00. Skakel 061 403 3313 of 066 179 2996 vir kaartjies en kom en geniet die aand.