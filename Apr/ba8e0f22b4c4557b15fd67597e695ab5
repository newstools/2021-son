SPEURDERS van die Wes-Kaapse georganiseerde-misdaadeenheid ondersoek die moord van 'n polisiebeampte, nadat hy gestenig is. Die sersant van Mowbray-polisiestasie is deur 'n onbekende groep mans buite sy huis in Eersterivier gestenig. Volgens sers. Noloyiso Rwexana, 'n polisiewoordvoerder, is sers. Mavhayisi Ngobeni (44) verlede Saterdag omstreeks 20:30 aangeval. "Hy is na 'n mediese fasiliteit geneem vir behandeling, waar hy later aan sy wonde beswyk het." Sy noem dat 'n moorddossier is geopen en die polisie ondersoek die omstandighede rondom die voorval. Ngobeni se dood kom slegs 'n week nadat konst. Khangelani Mangqabini buite sy huis in Delft doodgeskiet is. Mangqabini en 'n motoris was in 'n woordewisseling betrokke, voordat die motoris hom noodlottig gewond het. - News24