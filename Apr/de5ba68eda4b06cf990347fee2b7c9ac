JAKO Meyer het die finale single van sy debuutalbum, Middernag Kantoor, uitgereik. “Daar Wil Ek Wees”, die nuwe single, is in 2020 in same­werking met Deon Meiring geskryf en vervaardig. Jako en Deon is van die bands Moses Metro Man en Glaskas se dae af jare lange vriende. Hulle doen ook Die ­Wyndigters, ’n teaterver­toning, saam. Dié twee het lankal ’n ­behoefte gehad om saam ­musiek te skryf, en hulle het ’n gesprek gehad oor die plekke waarheen hulle gaan om ­vrede­ te vind. “Ek was vroeg in 2020 saam met Jako in die studio met “Daar Wil Ek Wees”. Jako wou graag hê dit moet ’n liedjie oor plekke wees, fisiek en andersins, waar ’n mens veilig voel en weer in voeling met jou waarheid kom. Beleef “Ons het toe nie geweet dat ons met die grendeltydperk gestroop sou word van die vermoë om na sulke plekke te reis nie. “Toe dít gebeur het, het die song my eintlik gehelp om nog steeds daai plekke in my gedagtes te beleef.” Die lied is op die verskillende digitale platforms soos ­Deezer, iTunes en Spotify beskikbaar.