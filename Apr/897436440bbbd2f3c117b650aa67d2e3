STELLENBOSCH het in ’n opwindende en dramatiese Premierliga-stryd twee keer ’n voorsprong weggesmyt om met 2-2 teen Kaizer Chiefs gelykop te speel. Ná twee indrukwekkende seges – oor Orlando Pirates en Wydad Casablanca in Afrika – moet Gavin Hunt, coach, se Amakhosi-span nou tevrede wees met ’n punt ná Dinsdag se stryd op sy FNB-stadion tuisveld. Twee puik kopskote deur Nathan Sinkala en Phathutshedzo Nange het Stellies op die wenpad geplaas. Maar Leonardo Castro het Chiefs se eerste gelykmaker aangeteken, waarna Nkosingiphile Ngcobo ook toegeslaan het om ’n punt vir die Soweto-reus te verseker. Die wedstryd het eers in die tweede helfte begin ruk toe Sinkala Chiefs se slapgat verdediging in die 72ste minuut uitgebuit het om die net met sy  kopskoot te laat raas. Chiefs is duidelik onkant betrap en was desperaat om ’n opskudding te vermy. Die tuisspan het wel gelykheid herstel toe Castro in die 77ste minuut met ’n fantastiese kopskoot sukses behaal het. Steve Barker, coach se Stellies-span het nie laat slap lê nie. Hulle is beloon vir hul geesdrif en aanvallende spel toe Nange ook met ’n briljante skopskoot Stellies se voorsprong herstel het. Stellies het egter ’n tweede keer fokus verloor en toegelaat dat Chiefs weer gelyk trek. Dis toe Ngcobo ná ’n dwarsaangee  Reeve Frosler die bal met sy linkervoet in die doelhok gesit het. Barker sal veral teleurgesteld wees met hoe gou hulle toegelaat het dat Chiefs gelyk trek.