LADISMITH. – Vir menige boer het die wiele van die trokke van die Water Warriors meer as net blydskap en dank gebring toe hulle hier ingerol het. Deon Smit, stigter van Water­ Warriors, vertel dat 32 voertuie van Gauteng, Kaapstad en George broodnodige voedsel, water en ander lewensnoodsaaklike­ items in Ladismith kom aflewer het. Verlig “Die reaksie op e-posse en oproepe van boere in die omgewing waarin die nood van die mense uitgelig is, het twee maande se beplanning geverg. “En uiteindelik kan ons darem 150 gesinne se nood verlig.” Verskeie ander organisasies wat met Water Warriors saamgewerk het, het mildelik bygedra ten einde dié prysenswaardige aksie moontlik te maak. So het Reinders Garage petrolbewyse van R250 aan die boere geskenk om die donasies by die koöperasie se kom afhaal. Skenkings vir hierdie out-reach is ook ontvang van Meals on Wheels, wat voedselpakkies voorsien het. Vroue het ook spesiale pakkies ontvang wat in die basiese­ behoeftes van die area se dames voorsien. Ook die kinders se hartjies is verbly. Basil Wynn van MV Mans transport het ook sy dienste gratis aangebied. Trane Volgens Smit het net die vrywilligers wat daar teenwoordig was, die brandstof en diesel verskaf om die voertuie na die dorp te bring. Daar was ook trane van dankbaarheid by die ontvangers. Smit sê mense wat ’n skenking wil maak, hoe gering ook al, sal hom op Facebook raakloop en ook die groep South African Water War­riors daar kry.