WETSTOEPASSINGSBEAMPTES van
die Stad Kaapstad is na bewering Vrydagaand uitgeroep om die bekende nagklub Livingroom in
Bellville se deure te sluit. Volgens huidige Lockdown
Level 1-regulasies mag geen nagklubs oop wees nie. Livingroom is glo een van die nagklubs wat nie ag slaan op
die regulasies nie. ’n Betroubare bron na aan Son sê dié klub was Donderdag tot
diep in die nag oop. Volgens die bron was daar sowat 60 mense in die Livingroom
lank ná die 00:00 curfew. Son het bewyse in sy besit van ’n rekening wat ná 02:00 by
Livingroom betaal is, asook videos van mense wat hul lyf ’n lekker tyd in die
klub gee. Kol. Andrè Traut, ‘n polisiewoordvoerder, het by navraag aan
Son weer beklemtoon dat nagklubs nie
veronderstel is om oop te wees nie. “Nagklubs word steeds nie toegelaat om oop te wees nie en
inspeksies in hierdie opsig word nog gedoen. “Die polisie moet seker maak dat die Lockdown regulasies
toegepas word en daar moet aksie geneem word teen diegene wat die wet oortree.” Livingroom is na bewering nie die enigste nagklub wat tans
onwettig operate nie.