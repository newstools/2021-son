’N SENIOR staatsaanklaer het Dinsdag in die Lichtenburg-landdroshof in Noordwes verskyn oor beweerde seksdade met ’n minderjarige. Marcus de Beer (45) word aangekla van statutêre verkragting, seksuele uitbuiting van kinders, seksuele vertoning of die vertoon van pornografie, seksuele gereedmaking van kinders en seksuele aanranding. Henry Mamothame, woordvoerder van die nasionale vervolgingsgesag (NVG), sê die beweerde oortredings is in 2019 gepleeg toe die slagoffer 15 jaar oud was. De Beer is op borgtog van R10 000 vrygelaat en moet op 17 Mei weer in die hof wees. Mamothame sê De Beer is onder streng borgtogvoorwaardes vrygelaat en is intussen deur die NVG geskors.- Algoa Fm 