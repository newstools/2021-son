TWEE matriekseuns van Hoërskool Parktown in Johannesburg is
Vrydag geskors nadat ’n video van ’n
bakleiery viral gegaan het. In die video wat wyd in die
sosiale media versprei is, kan ’n mens sien hoe die een seun die ander voor die
skool se snoepie gewelddadig aanval. In die video kan ’n mens ook sien hoe ander leerders inmeng en die
bakleiery stopsit. Volgens die Gautengse
onderwysdepartement het die bakleiery Donderdag plaasgevind. Panyaza Lesufi, LUR vir onderwys,
het die voorval veroordeel. “Ons duld geen
gewelddadige gedrag in ons skole nie.” Lesufi sê leerders moet fokus op hul skoolwerk en indien
enige ander probleme ontstaan, moet hulle na hul
onderwysers of hoof gaan vir hulp en nie
sake in hul eie hande neem nie. Steve Mabona, woordvoerder van
die departement, sê ’n dissiplinêre verhoor
sal binnekort gehou word. – News24