JÜRGEN Klopp sit met groot spyt nadat sy Liverpool-span talle kanse teen Real Madrid verspeel het. Toe die Reds uit die Champions ­League geboender is, het dié span ’n groot kans gestaan. Liverpool was Woensdag op Anfield soos ’n house on fire om hul agterstand van 1-3 ná die eerste been in Madrid te probeer uitwis. Mohamed Salah, Gini ­Wijnaldum en Roberto ­Firmino het almal fantastiese kanse gehad om sukses te behaal, maar het in hul 0-0 draw misluk. Zinedine Zidane, die Real manager, se span sal nou in die halfeind van dié gesogte klub-kompetisie teen Chelsea te staan kom. Intussen moes sy ­eweknie van Pool ­verskonings maak oor waarom hulle tekort ­geskiet het. “Die vertoning was in die algemeen goed,” meen Klopp. “Dis was allesbehalwe ­gemaklik vir Madrid. Ons was goed en aggressief. “Maar ons het massiewe kanse gehad wat ons nie benut het nie. “Soms moet jy situasies ­forseer en dis wat ons nie ­gedoen het nie. Ons kon ook nie score nie en dit het ­moeiliker geword, veral met die ­ervaring wat Real het. “Ons moet volgende ­seisoen terug wees. Ons fokus nou ongelukkig op die ­Premierliga, maar dis wat ons moet doen,” sê Klopp. – AP