’N GRUSAME ongeluk het Donderdagaand die lewe van ’n man in Gqeberha (PE) geëis.Kaptein Sandra Janse van Rensburg, ’n polisiewoordvoerder, sê twee voertuie, ’n VW Citi Golf en ’n Isuzu-bakkie het by die T-aansluiting van Tuliplaan en Kragga Kamma-weg, Sunridge Park, reg van voor teen mekaar gebots. “Die bestuurder van die VW Golf, Riaan van der Westhuizen (33), is op die toneel dood. Albei bestuurders was alleen in hul voertuie,” sê Janse van Rensburg. Janse van Rensburg voeg by die bestuurder van die bakkie is voor die polisie se aankoms reeds na ’n hospitaal vervoer. – Algoa FM 