DIE vonke gaan behoorlik spat wanneer die Highlanders en Chiefs mekaar môre in Dun­edin in ’n Superrugby Aotea­roa-kragmeting die stryd aansê. Tony Brown, afrigter van die Highlanders, het besluit om ’n paar veranderinge aan sy span aan te bring. Onder die voorspelers verruil Josh Hohneck (stut) plekke in die beginspan met Siate Tokolahi. James Lentjes (flank) vervang Billy Harmon. Kazuki Himeno behou sy plek op agtsteman. Die immergroen Bryn Evans gaan ’n gedugte kombinasie op slot saam met Pari Pari Parkinson vorm. Die All Black-skrumskakel Aaron Smith gaan die span saam met die mede-kaptein, Ash Dixon, aanvoer. Scott Gregory, wat laas week ’n bestendige ver­toning op vleuel gelewer het, gaan na die middelveld skuif om die beseerde Thomas Umaga-Jensen te vervang. Intussen het die Chiefs ook ’n sterk span gekies vir die kragmeting in die Forsyth Barr-stadion. Die Chiefs se afrigter, Clayton McMillan, het ’n kragtige voorry in Aidan Ross (loskopstut), Samisoni Taukei’aho (haker) en Angus Ta’avao (vaskopstut) gekies. Die All Black-slot Tupou Vaa’i is terug op slot saam met Naitoa Ah Kuoi om ’n gedugte enjinkamer te voltooi. Die baljagter Mitchell Brown van Taranaki gaan in sy 50ste game vir die Chiefs uitdraf. Die woelige skrumskakel Brad Weber gaan die span aanvoer, met die gevaarlike Damian McKenzie wat die laaste vesting gaan beman. HIGHLANDERS: Connor Garden-Bachop, Ngatungane Punivai, Patelesio Tomkinson, Scott Gregory, Jona Nareki, Mitch Hunt, Aaron Smith (mede-kaptein), Kazuki Himeno, James Lentjes, Shannon Frizell, Pari Pari Parkinson, Bryn Evans, Josh Hohneck, Ash Dixon (mede-kaptein), Ethan de Groot. BANK: Liam Coltman, Ayden Johnstone, Siate Tokolahi, Josh Dickson, Billy Harmon, Kayne Hammington, Josh Ioane, Hugh Renton. CHIEFS: Damian McKenzie, Jonah Lowe, Anton Lienert-Brown, Quinn Tupaea, Etene Nanai-Seturo, Kaleb Trask, Brad Weber (k), Luke Jacobson, Kaylum Boshier, Mitchell Brown, Naitoa Ah Kuoi, Tupou Vaa’i, Angus Ta’avao, Samisoni Taukei’aho, Aidan Ross. BANK: Bradley Slater, Ollie Norris, Joe Apikotoa, Samipeni Finau, Pita Gus Sowakula, Te Toiroa Tahuriorangi, Alex Nankivell, Shaun Stevenson.