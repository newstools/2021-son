AL HOE meer youngsters word die slagoffers van ­bendegeweld. Nóg twee laities is ­Woensdag in die voort­slepende bendeskietery op die Kaapse Vlakte raak­geskiet. In Kleinvlei is ’n 15-jarige laitie vroegoggend in Frizee-straat raakgeskiet. Die laitie is na verneem word betrokke by bendes. Hy is ­verskeie kere raakgeskiet en het later in die hospitaal aan sy wonde beswyk. Volgens inwoners wat ­verkies om anoniem te bly, het die laitie na bewering by ’n huiswinkel uitgekom toe rival gangsters op hom begin skiet het. Die cops het na verneem word ’n verdagte gearresteer en op die moordwapen ­beslag gelê. Dit het omstreeks 07:45 in Bloemendalstraat ­gebeur. Hy is in die nek gewond en is vir mediese ­behandeling na die ­hospitaal geneem. Die cops ondersoek ’n saak van poging tot moord, maar niemand is nog gearresteer nie. Die minister van gemeenskapsveiligheid, Albert Fritz, het Dinsdag hom sterk ­uitgespreek oor veral die jong kinders wat in bende­geweld dood- of raakgeskiet word. Fritz het belowe dat daar meer wetstoepassers in ­bendegeteisterde gemeenskappe ontplooi sal word om bendegeweld te bekamp. Hy het sowat 200 cops van ander provinsies in die ­Wes-Kaap ontplooi tesame met 50 polisievoertuie om met misdaad bekamping te help. Rug Die laaste paar weke is verskeie kinders in bende­verwante skietery getref. In Hanover Park het ’n dwaalkoeël ’n vierjarige meisie getref en haar een oog moes verwyder word. Verder is ’n 13-jarige seun is op Paasmaandag in ­Philippi tydens ’n sokkerwedstryd deur ’n dwaalkoeël in die rug getref en ’n agtjarige van Manenberg is in die kop getref toe die gangsters begin skiet het. In Hanover Park is ’n jong laitie ook verlede maand doodgeskiet. Hy was na verneem word op die ouderdom van 14 reeds ’n bendelid. In nóg ’n voorval, ook in Hanover Park, is ’n 14 -jarige skoolseun gewond toe hy in die bendes se kruisvuur beland het en een van die koeëls hom getref het.