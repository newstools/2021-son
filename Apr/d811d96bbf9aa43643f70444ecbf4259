DIE Stad Kaapstad se rampbestuursentrum het gesamentlike skadebepalings gekoördineer om herstelwerk aan die paaie en ander stadsinfrastruktuur, wat deur die Rhodes-Memorial-brand beskadig is, te begin. Charlotte Powell, woordvoerder van die Stad Kaapstad se afdeling vir ramp­bestuur, sê die departement van soliede afval help om brandrommel op te ruim. "Die elektrisiteitsafdeling het opgemerk dat geen groot skade aan die medium voltage-infrastruktuur plaasgevind het nie. Die oorhoofse lyne na geboue wat geraak is, is egter beskadig. "Intussen neem die Environmental Health Service deurlopend watermonsters by die Molteno-reservoir om te verseker dat as van die brand nie die watergehalte beïnvloed het nie," sê Powell. Inwoners is intussen toestemming gegee om terug na hulle huis te keer. "Ons bedank die buurtwag vir die hulp met die ontruimingsoproep. Dit is 'n duidelike aanduiding dat die samewerking met rampbestuur volunteers and buurtwag die veerkragtigheid in n groot voorval versterk. 