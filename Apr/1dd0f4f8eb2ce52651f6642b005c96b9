DIE Tanzaniese burger wat verlede week tydens die verwoestende Tafelberg-brand gearresteer is, gaan nie meer op 'n klag van brandstigting teregstaan nie. Die klag teen Frederick Mhangazo (35) is verander na een van die beweerde oortreding van 'n verordening onder die Wet op Nasionale Parke. Mhangazo het tydens sy vorige verskyning gesÃª hy het in 2013 op 'n 30-dae permit die land binnegekom. Hy het betaal vir sy aansoek vir 'n studiepermit om inligtingstegnologie te studeer, maar het dit nooit gekry nie. Hy bly sedertien in 'n struktuur aan die hange van Tafelberg. Sy saak is uitgestel en word volgende week in die Kaapstadse distrikshof aangehoor. - News24