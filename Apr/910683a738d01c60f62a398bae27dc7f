DIT gaan steeds nie kinderspeletjies wees nie, maar ten minste is Suid-Afrika se o. 23-sokkerspan nie in ’n group of death geloot vir deelname aan vanjaar se Olimpiese Spele nie. David Notoane (coach) se o. 23-span is gister in Zürich met Frankryk, Mexiko en die gasheer, Japan, in groep A geloot vir die Tokio-spele. Dit vind van 23 Julie tot 8 Augustus plaas. Die Amaglug-glug, soos die nasionale 0. 23-span bekend staan, het op die oog af die twee moeilikste groepe vermy – groep D met Brasilië, Duitsland, Ivoorkus en Saoedi-Arabië, en groep C, met Spanje, Argentinië, Australië en die Afrika-kampioen, Egipte. Gunstelinge Groep B blyk ’n redelik maklike groep te wees, met Suid-Korea, Honduras‚ Roemenië en Nieu-Seeland wat sake sal uitspook vir ’n plek in die kwarteind. Frankryk het twee jaar gelede vierde geëindig in die Europese o. 21-kam­pioenskapstoernooi, maar word steeds as een van die gunstelinge beskou. Die fans sal hoop die o. 23’s is in met ’n ewe goeie kans as die ander spanne in groep A. Notoane was nie beskikbaar vir kommentaar nie.