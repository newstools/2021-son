KRIEKET Suid-Afrika (KSA) het gister die einde van die fran­chise-era binnegegaan met die aankondiging van die gekontrakteerde groepe wat van volgende seisoen af in ’n nuwe struktuur sal deelneem. Die Cape Cobras, Lions, Knights, Dolphins, Titans, en Warriors is alles iets van die verlede. Inkatrol Voortaan gaan die spanne in die metropole bekend staan as die Weste­like Provinsie (Kaapstad), Boland (Paarl), Oostelike Provinsie (Gqeberha), KwaZulu-Natal (Durban), Vrystaat (Bloemfontein), Gauteng (Johannesburg), Noordelikes (Pretoria) asook Noordwes (Potchefstroom). Son het gister berig dat die WP reeds ’n paar groot visse inkatrol het. Die veterane Vernon Philander, Hashim Amla en Wayne Parnell gaan almal voortaan vir Ashwell Prince (breier) se span op Nuweland speel. Die Boland se ver­tonings as die Paarl Rocks in die Mzansi Superliga (MSL) en puik administrasie het hulle ’n plek in die top-afdeling besorg. Die voormalige Proteas Kyle Abbott, Stiaan van Zyl en Hardus Viljoen, tesame met die Malan-broers (Pieter en Janneman) is die Boland se grootste nuwe aanwinste. Die veelsydige Ferisco Adams en die opwindende snelbouler Achille Cloete keer terug na Bolandpark. Hulle het onderskeidelik by die Knights en Titans gespeel. Die wegbreekbouler Imran Manack verruil Kaapstad vir die Paarl en sal saam met die ander draaiers Shaun von Berg en Siya Mahima die spanne in ’n web wil spin. Abbott het onlangs nog vir die Titans gespeel. Sy insluiting in die Boland-groep kan goud werd wees. Dié groep kom baie ge­balanseerd voor. Sukses Christiaan Jonker, ’n middelordekolwer wat bekend is daarvoor dat hy die bal hard en ver kan moker, gaan ook in die korter weergawes van die spel ’n belangrike rol speel. Adrian Birrell, ’n ervare coach wat reeds sukses met die Rocks behaal het, gaan die span afrig. Daar kan verwag word dat Salieg Nackerdien (kolfafrigter) en Henry Williams (boulafrigter) die hulpbreiers sal wees. WESTELIKE PROVINSIE: Zubayr­ Hamza, Kyle Verreynne, George Linde, Tony de Zorzi, Nandré Burger, Yaseen Vallie, Kyle Simmonds, Jonathan Bird, Hashim Amla, Mi­hlali Mpongwana, Tshepo Moreki, David Bedingham, Aviwe Mgijima, Vernon Philander, Basheer Walters, Wayne Parnell, Beuran Hendricks. BOLAND: Janneman Malan, Pieter Malan, Hardus Viljoen, Is-maeel Gafieldien, Ferisco Adams, Siyabonga Mahima, Christiaan Jonker, Ruan Terblanche, Imran Manack, Shaun von Berg, Michael Cope­land, Zakhele Qwabe, Clyde Fortuin, Achille Cloete, Stiaan van Zyl, Ziyaad Abrahams, Kyle Abbott.