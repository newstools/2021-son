DIE Wes-Kaapse onderwysdepartement (WKOD) het strafmaatreëls vir bedrog, aanranding en
finansiële wanbestuur op 250 onderwysers, 33
skoolhoofde en 53 beamptes van dié onderwysdepartement toegepas. Hierdie statistieke is onthul op
’n geskrewe parlementêre vraag van die ANC aan Debbie Schäfer, LUR vir
onderwys. Volgens Schäfer is 33 hoofde in
die periode 2019-’20
vir verskeie oortredings gestraf, insluitend
seksuele teistering, onbehoorlike optrede, aanranding,
diefstal en finansiële wanbestuur. News24 berig sowat
31 lede van skoolbestuurspanne is ook gesanksioneer. Schäfer voeg by 88
onderwysers is in 2020-’21 goedgekeur. Kerry Mauchline, woordvoerder vir die LUR, sê die 250
onderwysers wat in 2019-’20 gesanksioneer is
en die 88 onderwysers wat in 2020-’21
goedgekeur is, is van sowat 80 skole. Mauchline voeg by die departement ondersoek
elke klag van wangedrag wat aangemeld
word, berig News24. Muhammad Khalid Sayed, die ANC se adjunk-hoofsweep in die
provinsiale wetgewer, sê: “Die ANC het ’n ontstellende tendens
van die WKOD opgemerk waar hy beamptes net oor die
vingers tik vir ernstige oortredings soos finansiële en seksuele wangedrag,
asook rassisme. “Die ANC veroordeel die
sagte benadering van die DA teen rassisme en vra strenger sanksies vir
rassistiese opvoeders in die provinsie.” 