OUDPRES. Jacob Zuma het geweier om 'n beëdigde verklaring by die konstitusionele hof in te dien waarin hy moet sê watter moontlike vonnis aan hom opgelê moet word as hy van minagting van die hof skuldig bevind word. Zuma sê in 'n brief van meer as 20 bladsye aan Hoofregter Mogoeng Mogoeng hy is gereeed om 'n gevangene van die konstitusionele hof te word. Die kommissie van ondersoek na staatskaping het vroeër die konstitusionele hof gevra om twee jaar tronkstraf aan Zuma op te lê nadat hy 'n bevel geminag het deur nie voor die kommissie te getuig nie. "Ek aanvaar nie dat ek die kommissie geminag het toe ek besluit het om nie aan verrigtinge deel te neem in omstandighede waar my regte geskend sou word nie. Dit is duidelik vir almal om te sien niks kan die konstitusionele hof oortuig om my nie tronk toe te stuur nie," sê Zuma in die brief. Hy ontken ook dat hy 'n grondwetlike krisis wil veroorsaak met sy uittartend optrede met betrekking tot 'n bevel van die land se hoogste hof. "Ek het aanvaar dat my standpunt nagevolge het en ek is van mening dat die konstitusionele hof reeds weet watter bevinding dit sal maak." Zuma sê ook die konstitusionele hof probeer die "verkeerde besluit", deur die kommissie se aansoek aan te hoor, reg te stel. - News24