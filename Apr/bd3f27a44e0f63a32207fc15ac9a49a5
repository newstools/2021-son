DRIE mense is in hegtenis geneem vir die ontvoering en afpersing van 'n bestuurder van 'n taxidiens in Bellville. News24 berig die verdagtes in Vrydag in hegtenis geneem nadat hulle die misdaad ’n dag vroeër gepleeg het. Die verdagtes is na bewering deel van 'n plaaslike taxivereniging. Brig. Novela Potelwa, 'n polisiewoordvoerder, sê die verdagtes van 26-, 28- en 40 jaar het hulle as kliënte voorgedoen. “Hulle het na bewering die driver na ’n spesifieke omgewing in Bellville gelei. Met hul aankoms het hulle die driver beveel om na die taxistaanplek te ry waar ’n aansienlike bedrag geld vir sy vrylating gevra is," vertel Potelwa. Die polisie in Bellville is ingelig waarna hul ondersoek tot die arrestasie van die verdagtes gelei het. Die verdagtes verskyn vandag in die Bellville-landdroshof.