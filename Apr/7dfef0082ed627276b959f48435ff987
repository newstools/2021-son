JY KAN nie die July met ’n donkie wen nie. Dít – met alle respek – is wat Siviwe “Chippa” Mpengesi, eienaar van ­die sokkerklub Chippa United, moet begin besef. Hy het nou al té lank die Baaise span die grap van SA sokker gemaak. Mpengesi het pas die omstrede Belg Luc Eymael aangestel om die leisels oor te neem nadat die nimlike en gewilde Dan Malesela die derde keer in die pad gesteek is. Eymael word dus nou Chippa se 20ste afrigter in net 9 jaar. Of hy weet waarvoor hy hom inlaat, is ’n ope vraag, want dis absolute selfmoord om jou vir die pos van ­Chippa-breier beskikbaar te stel. Eymael is óf desperaat vir ’n inkomste óf hy is nie daarvan bewus dat Mpengesi trigger-happy is nie. As Mpengesi nie gehaltespelers begin aankoop nie, gaan géén afrigter ’n verskil kan maak nie. Mpengesi fire coaches links en regs en dit gaan waarskynlik nie lank neem voordat die deur ook in ­Eymael se gesig toegeklap word nie. Malesela is steeds die ­coach­ wat fans in beheer wil sien, al wen Chippa nie gereeld genoeg om ’n faktor in die PSL te wees nie. Die voormalige Chippa-afrigters – ’n hele 19 van hulle! – is: