DIT lyk asof wetstoepassers besig is om die wind uit merts se seile te haal. Die honde-eenheid van Springbok in die Noord-Kaap, tesame met die plaaslike misdaadrekordsentrum, die Valke en Upington se misdaadintelligensie-eenheid, het Maandag toegeslaan en 11 verdagtes aangekeer. Hulle was van 24 tot 29 jaar oud. Van hulle is in die Kaap vasgetrek. Volgens Nomthandazo Mnisi, ’n woordvoerder van die Valke, is hulle lede van ’n sindikaat wat ook in Kaapstad operate. Sy sê: “Die operasie het ten doel gehad om dwelmhandel en -verspreiding in die Namakwa-polisiëringsgebied die hoof te bied. “Die sindikaat is eers oor ’n tydperk geïnfiltreer waartydens 13 deals opgeneem is.” In dié operasie het die cops R208 900 se dwelms, soos tik en Mandrax, by die sindikaat gekoop. In die operasie het die cops twee voertuie, selfone, ’n kamera, Mandrax-tablette en tik van sowat R3,3 miljoen gekonfiskeer. Daar is ook op ’n groot bedrag geld beslag gelê. Van die buit was ondergronds versteek by ’n huis waar van die verdagtes bly. Die locals het Springbok se honde-eenheid geprys vir die goeie werk om die dwelmhandel van buitelanders hok te slaan. Volgens hulle is dié soort bedrywighede die oorsaak dat jeugdiges se lewe heeltemal verwoes word. Ander voel dat, behalwe swaar strawwe, die smokkelaars uit die streek verban moet word. Volgens hulle moet die verdagtes nie toegelaat word om besighede in die Springbok-area te bedryf nie. Die inwoners is ook gekant teen borgtog vir hulle. Brig. PW Mashimbye, waarnemende provinsiale hoof van die Valke, het die span geloof vir die uitstaande werk en onverskrokkenheid om dwelmverspreiding in die Noord-Kaap te beveg. Drie drie wat borgtog gekry het, is Cyriacus Izuchukwa Awulezi, Nduko Basil Eke en Christopher Chianugo Daniel. Hulle is al drie Nigeriese burgers. Die res van die verdagtes bly in aanhouding en sal volgende week weer in die hof wees vir ’n formele aansoek om borgtog.