DIE Westelike Provinsie het sy visier op die Springbok-haker en World Cup-wenner Malcolm Marx gestel. Bongi Mbonambi het nog nie sy kontrak met die WP hernu nie. Die algemene gevoel is dat hy hom soos Siya Kolisi, sy voormalige kaptein, by die Sharks in Durban gaan aansluit. Die WP kon ook nie daarin slaag om Joseph Dweba, die voormalige haker van die Cheetahs, uit Frankryk te lok nie. Miljoen Dweba het hom laas jaar by die Franse klubspan Bordeaux Bègles aangesluit. Hy wil glo graag in die Top 14-kompetisie bly. Marx (26) het die afge­lope twee seisoene vir NTT Shining Arcs en die Kubota Spears in Japan gespeel. Marx verdien glo tussen R14 miljoen en R16 miljoen in Japan. Sy kontrak in Japan verstryk in Junie. As hy voortaan vir die Kaapse franchise uitdraf, sal hy waarskynlik ’n salarisverlaging moet aanvaar.