DIE rapper Black Rob (51) is dié naweek oorlede. TMZ berig die rapper, wie se regte naam Robert Ross is, was in ’n hospitaal in Atlanta. Hy was glo op dialise en het veelvuldige beroertes gehad. Rob was voorheen by Sean Combs, oftewel Diddy, se platemaatskappy, Bad Boy Records. In 1999 het sy debuutalbum, Life Story, platinumstatus bereik. Combs het hulde gebring aan die ontslape “Whoa”-rapper. “Rus in power, koning. Terwyl ek vandag na jou album luister, is daar een ding wat die songs in gemeen het. “Jy het miljoene mense regoor die wêreld laat dans en laat goed voel met jou musiek. “Jy is baie spesiaal. God seën. Jy sal waarlik gemis word.”