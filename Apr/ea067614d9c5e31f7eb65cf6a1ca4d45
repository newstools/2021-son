DIE twee Kaapse Premier­ligaklubs, Cape Town City en Stellenbosch, is besig om ’n lat vir hul eie gat te pluk. Dit volg nadat Jan Olde Riekerink (coach) se City-span en Stellies albei in hul vorige Premierliga-games kleigetrap het. City, wat die sewende posisie beklee, is Woensdag in die verleentheid gestel toe AmaZulu hom met 5-1 gelooi het. Stellies het op sy beurt onlangs met 0-1 teen Maritzburg United vasgeval nadat hy talle goeie kanse in die wedstryd verspeel het. Dié treurmare beteken dat City en Stellies albei nog hul eie grootste vyand kan wees wat keer dat hulle hul onderskeie doelwitte bereik. Die Citizens behoort wel ’n topagt-posisie te haal, maar dis ’n posisie onder die topvier – wat hulle Caf Confederation-kwalifikasie sal verseker – wat in die weegskaal is. Dít terwyl Stellies, wat 12de is, nog behoorlik huff en puff om ’n topagt-posisie los te speel. Barker reken sy span toon beslis ’n verbetering op hul debuut-seisoenlaas jaar in die top flight. “Laas seisoen het ons nege wedstryde gewen, waarvan agt 1-0-seges was,” sê hy. “Ons was onder groot druk vir dié seges en het baie defending gedoen en gesweet vir die punte. “Dié seisoen speel ons veel beter sokker, skep meer kanse en ons kry meer doele. “Ons het reeds dieselfde aantal doele as laas seisoen en daar is nog vyf wedstryde oor. Maar ons verspeel nog kanse wat ons punte kos,” aldus Barker.