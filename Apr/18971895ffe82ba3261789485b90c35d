DIE Britse veteraan-gholfspeler Lee Westwood kan die legendariese Jack Nicklaus se rekord verbeter as die oudste ­speler wat die Augusta National-meesterstoernooi te wen. Nicklaus was 46 toe hy in 1986 die laaste keer die Masters gewen het. Bewys Westwood (47) kon egter nog nooit sukses proe in ’n Major nie. Dit selfs toe hy ’n hele paar jaar gelede die wêreld se voorste gholfspeler ­was. Hy was die naaswenner by die onlangse Arnold ­Palmer Invitational en die Players Championship. “Dit is ’n bewys dat ek nog goed genoeg is om op my ouderdom te kan meeding,” het Westwood ­gesê. “Ek het geen verwagtinge nie. Ek wil net die voorbereiding insit, die bal mooi slaan vanaf die eerste afslaan en hopelik op die green beland vir die kans op ’n voëltjie... sommer ’n hele paar hiervan. “En daarna gee ek die saak maar oor aan die gholfgode.”