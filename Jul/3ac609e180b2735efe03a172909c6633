DIE owerhede in die Oos-Kaap het vir kalmte gevra nadat 'n taxi-baas die afgelope week in Gqeberha doodgeskiet is. Luidens
 'n polisieverklaring is die 61-jarige man, vermoedelik 'n voorsitter 
van 'n taxi-vereniging, Donderdag helder oordag deur drie mans 
doodgeskiet. Hy het tydens die voorval by die Njoli-taxistaanplek in sy 
kar gesit. Brig. Thembinkosi Kinana, polisiewoordvoerder, sê die drie verdagtes word nog gesoek. "Die
 motief vir die skietvoorval is nog onbekend, maar die polisie volg 
goeie leidrade op wat die skuldiges aan die pen sal laat ry," sê hy. Die
 Oos-Kaapse LUR vir gemeenskapsveiligheid, Weziwe Tikana-Gxotiwe en die 
provinsiale polisiekommissaris, lt. genl. Liziwe Ntshinga, het 
gemeenskapslede intussen afgeraai om stories te verprei wat die 
ondersoek kan bemoeilik. 