DIE regering,  die nasionale ekonomiese, ontwikkelings- en arbeidsraad (Nedlac) en besighede het Maandag ooreengekom om die Covid-19-Ters-betalings tydens vlak 4 van die inperking te verleng. Daar word egter nog op die kabinet se goedkeuring gewag. Die besluit kom nadat 'n vierde drankverbod ingestel is en beperkings op eetplekke en die toerismebedryf geplaas is. Mathew Parks, parlementêre koördineerder van Cosatu, sê hopelik word papierwerk binne die volgende paar dae afgehandel. "Dan verwag ons aansoeke om binne die volgende twee weke te begin en dan binne 'n week daaarvan behoort geld deur te kom,"  sê Parks. Parks sê ongeag die chaos die afgelope jaar is R60 miljard aan 5 miljoen werkers uitbetaal. - EWN 