DIE Wes-Kaapse gesondheidsdepartement is op ’n mission om hawelose mense ingeënt te kry. Die provinsiale minister van gesondheid, dr. Noma­french Mbombo, het Maandag die Hope Exchange, ’n skuiling vir haweloses in die Kaapse middestad, besoek. Sy wou onder meer weet hoeveel bergies al geregistreer is om hul entstof te kry en hoeveel graag ingeënt wil word, maar nie kan registreer nie. Die hoof van dié instelling, Peter Solomon, sê uit die 98 hawelose mense wat hulle gevra het, was 58 gewillig om die entstof te vat, maar hulle het nie ID’s nie. Mbombo sê die 14?000 haweloses in die metro moet geregistreer word sodat, wanneer die tyd vir mense jonger as 50 kom, hulle ook ingeënt kan word. Dit is miskien nie nou ’n probleem nie, sê sy, maar sy glo dat dit ’n probleem kan word as daar nog ouer mense is wat nie ingeënt is nie en hulle raak siek en moet gehospitaliseer word. Lees die volledige artikel Dinsdag 6 Julie in Son Koerant