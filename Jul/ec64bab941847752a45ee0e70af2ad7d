'N WHATSAPP-boodskap wat die rondte doen oor 7 winkelsentrums wat "vandag" geteiken word is fake nuus. So reageer die Wes-Kaapse regering op die boodskap. Die provinsiale regering sê alle inligting oor bedreigings en risiko's wat ontvang word gaan aan die Joint Operational Centre en die polisie, wat die egtheid inligting bevestig. "Daar kan bevestig word dat daar teen Donderdagoggend geen aanvalle op enige winkelsentrums in die provinsie was nie." Oor sekere winkels en sentrums wat wel hul deure toemaak, sê die regering dit is daardie eienaar se besluit. "Tans is daar geen risiko nie en nie nodig vir winkelsentrums om te sluit nie. Waar dit wel gebeur is dit die besluit van elke winkeleienaar om toe te maak." Die regering noem dat sou daar enige bedryging wees dit dadelik aan die publiek gekommunikeer sal word. 'n Beroep word op die publiek gedoen inligting eers te bevestig, op onder meer die amptelike platforms van die provinsiale regering, en om nie fake boodskappe aan te stuur nie. Sou jy wel 'n boodskap ontvang, kan jy dit met jou naaste polisiestasie ook bevestig of aanmeld.