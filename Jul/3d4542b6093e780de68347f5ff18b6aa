DATUMS is Donderdag in die Blue Downs-streekhof vasgemaak vir Nafiz Modack en vier ander beskuldigdes se aansoek om bail. Modack (40), ’n vermeende dikding in die Kaapse onderwêreld, en Zane Kilian staan tereg vir die moord op die top-cop lt.kol. Charl Kinnear. Kinnear is op 18 September laas jaar voor sy huis in Bishop Lavis doodgeskiet. Modack, Kilian (39), Jacques¬ Cronjé (50), Ricardo Morgan (36) en Ashley Tabisher (38) het almal gister in die Blue Downs-streekhof verskyn op klagte van sameswering, poging tot moord, korrupsie, oortreding van die Wet op Elektroniese Kommunikasie en Transaksies, en geldwassery. Morgan, wat ook aangekla word van geldwassery en afpersing, het vroeër borgtog van R50?000 gekry. Al die beskuldigdes se lawyers het reeds namens hul kliënte beëdigde verklarings vir hul aansoeke om borgtog ingedien. Die lawyers en aanklaers het eers gesukkel om datums te kry wat almal pas. Die saak is tot 13 en 20 Julie uitgestel wanneer die aansoek om bail sal begin. 