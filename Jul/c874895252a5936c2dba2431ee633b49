TONI Kroos, die Duitse midfielder, het erken dat sy span se nederlaag teen Engeland in die Euro 2020-toernooi ’n baie bitter pil is om te sluk. Duitsland moes in alle aspekte van die spel tweede viool speel nadat Raheem Sterling en Harry Kane sukses behaal het in dié wedstryd in die ronde van 16 in die Wembley Stadium. “Ons was nie effektief genoeg nie,” het Kroos verduidelik. “Alles het verander toe Sterling die eerste doel aangeteken het. Ons was toe nog sterk in die prentjie. Toe hulle egter die tweede doel aanteken, was dit alles verby. “Dit was ’n baie bitter pil om te sluk,” het die 31-jarige Real Madrid-ster bygevoeg. Die verwagtinge is dat Kroos, wat 106 wedstryde en 17 doele vir Die Mannschaft aangeteken het, nou sy internasionale stewels gaan ophang. Mats Hummels en Thomas Müller se speeldae in die nasionale trui is waarskynlik ook nou iets van die verlede. – AP