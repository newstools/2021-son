'N VEROORDEELDE verkragter, wat uit op parool was, word van die verkragting van sy 12-jarige dogter beskuldig. Volgens die nasionale vervolgingsgesag (NVG) het die 38-jarige man, wat nie genoem kan word om die identiteit van die vermeende slagoffer te beskerm nie, na bewering sy minderjarige dogter in sy huis in Jourberton naby Klerksdorp in Noordwes verkrag. Henry Mamothame, 'n NVG-woordvoerder, sÃª: "Die eerste verkragtingsvoorval het na bewering op 31 Mei 2021 plaasgevind toe die beskuldigde na bewering die kind beveel het om uit te trek voordat hy seksuele dade aan haar begin uitvoer het. Hy het haar na bewering die volgende dag weer verkrag. "Die kind het na bewering hierdie verkragtingsvoorvalle aan haar ouma, aan haar ma se kant, vertel en dit later by die polisie aangemeld." Mamothame voeg by die slagoffer het by haar pa gewoon nadat haar ma dood is. "Voor haar ma oorlede is, het die beskuldigde met die en die kind by haar ouerhuis gebly, waarna hy gedwing was om na sy eie huis terug te trek. Dit nadat die ma oorlede is. Hy het die kind toe geneem om by hom te bly." Die NVG voeg by dat die beskuldigde op parool was, vir 'n soortgelyke oortreding wat in 2008 gepleeg is. Hy is in 2016 op parool vrygelaat. Sy parool sou op 23 Desember verval. Die beskuldigde het Maandag in die Klerksdorp-landdroshof verskyn, waar hy borgtog geweier is. Die saak is tot 23 Augustus vir verdere ondersoek uitgestel, met die beskuldigde wat in aanhouding bly. - News24