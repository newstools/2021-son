MZANSI was mal oor die eerste seisoen van The Lite Show en daarom moes daar ’n tweede seisoen van dié skreeusnaakse show kom. Ons word bederf met ’n reeks van agt aflewerings met wonderlike talent en verrassings wat jy nie wil mis nie. Dit word tweeweekliks aangebied. Ons het al die team vir die nuutste seisoen van The Lite Show gesien. Jy kan uitsien na die internet-sensasie en komediant Elsa Majimbo – die jong Keniaanse ster wat ons tydens die pandemie gered het met haar snaakse tuisgemaakte videos. Ons sien meer van die komediant en aanbieder Donovan Goliath, wat onlangs getrou het en opgewonde wag op die geboorte van sy dogtertjie. Die amper-derra deel dat sy ervaring met die aanbieding van die program niks minder as pret was nie. Hy sê om van die huis af te werk help hom om die balans in sy nuwe lewe te hou. “As jy saam met professionele mense werk wat super-geestig, prettig en kreatief is, is jou dag gevul met energie en inspirasie.” Die plaaslike komediante Nina Hastie, Lihle Msimang en Mojak sal The Lite Show saam met Donovan aanbied. Die talentvolle musikant en rapper Rouge gaan ook op die show wees. Sy gaan elke week ’n interessante rol speel in die uitvoering van ’n freestyle wat geïnspireer word deur die verskillende gaste op die show. Afgesien van die show is Rouge tans besig met haar volgende vuurwarm album. Rouge het ’n unieke en vinnige rap-styl en sy sê dit gaan ’n bietjie uitdagend wees om haar rap saam met die choreografie te moet onthou. Side note – dit klink asof ons ’n hele live konsert kry. Bonus! “Ek is ’n perfeksionis, so daar is nooit genoeg tyd nie, maar dit het my beslis ’n vinniger skrywer gemaak en my geleer hoe om onder druk uit te blink,” vertel Rouge. “Ek het ’n uitstekende span dansers wat elke week oorskakel met die verandering in genres waarmee ek speel.” Dit is mos genoeg rede vir ons om die show op YouTube uit te check.