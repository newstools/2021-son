Die departement van gesondheid het Vrydag gesê hy hoop om 'n toename te sien in die getal mense wat vir hul Covid-19-entstof registreer, noudat meer ouderdomsgroepe kan deelneem. Hul plan is om die ouderdomsgroep van 40- tot 49-jariges binnekort toe te laat om te registeer. Teen middernag het meer as 354 000 mense van 50 tot 59 jaar op die regering se elektroniese inentingsdatastelsel geregistreer, en sommige het selfs na inentingswebwerwe gegaan om hul jab te verseker. Hierdie ouderdomsgroep (mense in hul 50's) kan eers vanaf 15 Julie ingeënt word. Dr. Nicholas Crisp sê hulle hoop mense in die groep van 60 jaar en ouer sal minder huiwerig wees as ander ouderdomsgroepe ook kan registreer om hul spuit te kry. Hy voeg by hulle sien uit na die opening van die elektroniese inentingsdatatelsel vir die groep in hul 40's. Die departement kyk ook na massa-inentingsveldtogte, waar hulle groter groepe mense kan teiken deur die proses te vergemaklik en vervoerprobleme uit die weg te ruim. - EWN