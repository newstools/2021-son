DAN Plato, burgemeester van Kaapstad, het op Mandeladag vir deernis, samewerking en groothartigheid  gevra. Plato
 sê in 'n verklaring die samewerking van wetstoepassers en 
gemeenskapslede om die afgelope week te verseker onluste versprei nie na
 Kaapstad en die Wes-Kaap nie, het hom herinner aan hoe 'n samelewing 
moet wees. Hy sê dit het hom aan oudpres. Nelson Mandela se waardes herinner. "Onlangse
 gebeure het ons geruk, maar ons het al voorheen bewys ons is 
veerkragtig. Ons het hoop dat net soos ons dit uit Covid-19 gaan maak, 
ons nader aan mekaar gebring sal word deur die beste dele van ons 
menslikheid ten toon te stel. "Tata Madiba het deur deernis en 
aanvaarding 'n diep begrip van sy mede-Suid-Afrikaners gehad. Dit het 
hom in staat gestel om konflik te versoen in die gees van nasiebou en 
genesing. Ons moet almal voortgaan om meer te doen om sy nagedagtenis en
 waardes te eer." Dit is veral belangrik tydens die stryd teen die Covid-19-pandemie, sê Plato.