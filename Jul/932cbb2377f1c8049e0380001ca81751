ALTESAAM 44 vermeende plunderaars het Donderdag in die Randburg-landdroshof verskyn. Hulle het na bewering gehelp om die Diepsloot Mall leeg te dra. Phindi Mjonondwane, woordvoerder van die nasionale vervolgingsgesag, sê twee ander verdagtes is in die hospitaal en kon nie in die hof verskyn nie. Die 44 verdagtes word aangekla van onder meer openbare geweld, huisbraak met die doel om ’n misdryf te pleeg, diefstal en opsetlike saakbeskadiging. Hul saak is tot 22 Julie vir formele borgtogaansoeke uitgestel. Die onderwysersvakbond Naptosa het intussen vir swaar vonnisse gevra vir mense wat skole tydens die onluste in KZN geplunder het. News24, Daily Sun