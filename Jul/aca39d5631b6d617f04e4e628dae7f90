DIE Suid-Afrikaanse raad van kerke soek 'n amnestie-tydperk vir die plunderaars om goedere terug te besorg. SABCnuus berig dat die kerkleiers 'n beroep op die polisie doen om 'n week vir dit af te staan. Hulle moedig ook plunderaars aan om die goedere terug te besorg. Die SARK vra verder ook dat die polisie nie diegene moet arresteer wie bereid is om die goedere terug te gee nie. Malusi Mpumlwana, hoofsekretaris van die SARK, vra inwoners ook om infrastruktuur te beskerm. Mpumlwana voeg by: "Die regering moet 'n langtermynplan hÃª om die maatskaplike euwels te hanteer. "Kerke wil diegene wie plunder aanmoedig om dit wat gesteel is terug te besorg deur dit na hul naaste polisiestasie te neem." Hy noem ook dat hulle nie groot reaksie hierop verwag nie, maar wel dat dit iets is wat in sekere gemeenskappe oorweeg word. - SABCnuus