DIE omstrede Bill Cosby is mos nou ’n vrye voël – en hy pronk op sosiale media asof niks gebeur het nie. Hy het Maandag ’n foto van homself gepost ter viering van sy 84ste verjaardag. By die foto skryf hy: “Ek het ’n vars haarsnit vir my verjaardag-ete vanaand gekry. “In die woorde van James Brown: ‘Dis ’n man se wêreld, maar dit sal niks wees sonder ’n vrou, meisie en mev. Camille Cosby nie.” Die omstrede akteur en kome­diant is laas Woensdag vrygelaat nadat hy net meer as 2 jaar van sy tronkstraf van 10 jaar vir seksuele misdrywe uitgedien het. Teleurstelling, afsku en wanhoop in geregtigheid het die sosiale media oorstroom nadat die hof beslis het ’n ou ooreenkoms wat Cosby met ’n vorige staatsaanklaer gesluit het, moet eerbiedig word. Mense is steeds kwaad oor die omstrede akteur vrygelaat is. Dit sou dalk maar beter gewees het as hy sosiale media uitgelos en sy vryheid in stilte geniet het.