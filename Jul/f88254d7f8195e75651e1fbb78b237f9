MZWANDILE Masina, Ekurhuleni-burgemeester, het bejaardes en mense ouer as 50 jaar aangemoedig om vir die enstofprogram te registreer nadat hy self positief vir Covid-19 getoets het. Masina se kantoor sÃª in 'n verklaring hy het hom laat toets nadat hy Dinsdag matige simptome begin ervaar het. Almal wat met hom in aanraking gekom het, is versoek om in afsondering te gaan. "Die uitvoerende burgemeester is in goeie gees en word verwag om 'n spoedige herstel te maak. Die aanstelling van 'n waarnemende burgemeester sal binnekort aangekondig word," lui die verklaring. Masina is tans in afsondering by die huis.