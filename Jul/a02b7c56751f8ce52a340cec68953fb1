SEAN Everitt, afrigter van die Sharks, glo sy span kan vir ‘n opskudding sorg. Dít wanneer die Sharks Saterdag weer die Britse en Ierse Leeus aandurf. En al is die span van Durban Woensdag met 7-54 teen ‘n gedugte Britse en Ierse Leeus-span op Ellispark in Johannesburg kafgedraf, glo Everitt sy span het ‘n gulde geleentheid om sake op Loftus Versfeld in Pretoria reg te stel. Die Durbaniete het 'n voorsmakie gehad van wat kom, wetende dat die wedstryd teen 'n hoë tempo gespeel sal word. Dit gaan belangrik wees om die geleenthede wat geskep word, ten volle te benut. “Respek vir die bal gaan baie belangrik wees,” het Everitt Vrydag in ‘n aanlyn konferensie gesê. “Ons skep wel geleenthede, maar ons moet geduld aan die dag lê. Ons kan nie die aangeë dwing of swak skop nie. “Ons moet die bal vashou vir 'n ekstra fase, want êrens langs die lyn kan die muur breek. “Ons het nie (Woensdag) genoeg geduld met die bal op die aanval teen die Leeus getoon nie, en ons moet onsself back om die bal deur meer fases te hou. “As ons dít regkry, sal ons gevaarliker wees en ‘n kans staan om die game te wen.” Everitt het erken die spelers se besluitneming was (Woensdag) nie altyd in die kol nie. Hulle sal dus meer akkuraat in hul uitvoering moet wees. “Soms is dit die samestelling van die individue en die entoesiasme en energie wat ons in die span het. “Ons is geneig om dinge te forseer en te hoop dat daar iets daaruit sal gebeur. Dit waarmee jy in die Currie Cup kan wegkom, sal nie teen internasionale spelers werk nie. “Dit gaan regtig daaroor om die balans reg te kry: Wanneer om te probeer en wanneer nie; wanneer om dit te forseer en wanneer nie. Teen 'n span van gehalte, soos die Leeus, moet jy meer geduldig wees.” Everitt het groot veranderings aan sy span aangebring, gegewe die vinnige omkeertyd, met ’n nuwe voorry en slot-vennootskap onder die voorspelers. Ntuthuko Mchunu, Kerron van Vuuren en Wiehahn Herbst gaan in die voorry sak, met Le Roux Roets en Reniel Hugo op slot.Dylan Richardson en Mpilo Gumede vorm ‘n nuwe lostrio saam met die kaptein, Phepsi Buthelezi. Die ervare Lionel Cronjé kom op losskakel in, met Murray Koster en Werner Kok wat die senterpaar sal vorm. Marnus Potgieter gaan op die vleuel uitdraf, met Anthony Volmink op heelagter. Die Sharks-span is: BANK: