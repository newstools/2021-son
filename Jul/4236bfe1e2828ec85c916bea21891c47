SES mense is reeds in KwaZulu-Natal en Gauteng dood nadat onluste in die twee provinsies uitgebreek het. Altesaam 219 mense, waarvan 96 in Gauteng en 123 in KZN, is ook al gearresteer. Gewelddadige betogings het Vrydag uitgebreek nadat oudpres. Jacob Zuma tronkstraf vir minagting van die hof in die Estcourt-gevangenis begin uitdien het. Die betogers eis Zuma se vrylating. Die beskadiging van eiendom en plundery van winkels in die twee provinsies het Maandag voortgeduuur. Die polisie se nasionale gesamentlike en operasionele intelligensiestruktuur (NatJoints) sê in 'n verklaring hulle het ontplooiings verskerp in alle areas in KwaZulu-Natal en Gauteng wat deur gewelddadige betogings geraak word. "Die polisie in Gauteng ondersoek ook die omstandighede rondom die dood van vier mense sedert die uitbreek van gewelddadige betogings in die provinsie. "Die polisie is Sondagoggend na die Alexandra-kliniek uitgeroep waar 'n liggaam met koeëlwonde gevind is. Die liggaam van 'n sekuriteitswag is later dieselfde dag met aanrandingswonde in Jeppestown gevind. "Die derde liggaam is Sondagaand in Dobsonville gevind terwyl 'n vierde liggaam met koeëlwonde in Germiston gevind is." JUST IN: eThekwini Municipality’s healthcare facilities (clinics) and community vaccination sites are closed today, due to ongoing civil unrest across the City. The Municipality has closed its clinics due to threats that have been directed at health facilities in the City. Die polisie sê die oorsaak van die sekuriteitswag se dood, sowel as dié van die liggaam wat in Dobsonville gevind is, vorm deel van ondersoeke. Die oorsaak van twee mense se dood in Inanda en Umbilo in KwaZulu-Natal word ook ondersoek. Die omvang van skade aan eiendom en die plundery van besighede sal in 'n latere stadium vasgestel word, lui die verklaring. Where is BhekiCele? His commissioner? At a time like this they should be giving out info and reassuring peace-loving SAns that the situation is under control. There is a massive leadership vacuum and it’s filled by social media and the nefarious. “Leaders” are absent, cowering. Pule Mabe, ANC-woordvoerder, het aan Newzroom Afrika gesê hulle is bekommerd oor die onluste omdat dit kenmerke van misdadigheid het. Mabe sê daar moet vasgestel word presies wat die motief agter die betogings is.Hy sê dit is nie ANC-strukture wat betrokke is by die vernietiging van eiendom nie. Violence and looting have gripped news headlines under the #FreeJacobZuma tagline. @KJSello is at the Naledi Shopping Centre. #Newzroom405 #GautengShutdown #SAShutdown pic.twitter.com/qdr6b57rSy 