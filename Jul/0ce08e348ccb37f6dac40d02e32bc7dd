LIONEL Messi gaan ’n pay-cut moet aanvaar as berigte oor sy nuwe kontrak met Barcelona-sokkerklub waar is. Reuters, La Vanguardia en ESPN berig gaan dié Argentynse talisman ’n nuwe deal van vyf jaar met dié Spaanse La Liga-klub aanvaar. Messi (34) se kontrak met Barcelona het aan die einde van Junie verstryk. Hy het reeds vir 21 jaar sy klubsokker vir die Catalans gespeel en is nou ’n free agent. Barcelona verkeer in ’n geldelike verknorsing en het ’n skuldlas van $1,18miljard. La Liga se grootbaas, Javier Tebas, het reeds gesê dié klub se geldsake gaan met valkoë dopgehou word en daar sal streng opgetree word as dié liga se reels vir finasiële beheer oortree word. Joan Laporte, Barceloan-president, probeer hard om Messi te behou deur salarisse van spelers te besnoei en binne La Liga se reëls te bly.    Messi het in 2017 laas ’n hernuwing van sy kontrak aanvaar. ’n Kontrak wat luidens ’n berig in El Mundo in Januarie beskryf is as die geldrykste kontrak in dié sport. Daar word tans hard geswoeg deur die Catalans om hul spelersgroep te herbou. Hulle het reeds Junior Firpo, Jean-Clair Todibo en Carles Alena verkoop. Sergio Aguero, Memphis Depay en Eric Garcia is ingebring sonder dat die klub transfer fees (oordragfooie) moes betaal het. Messi het die afgelope naweek sy eerste internasionale titel saam met Argentinië gewen. Argentinië het Brasilië met 1-0 geklop om die Copa America-eindstryd te wen.  Messi is saam met Neymar (Brasilië) as die spelers van die toernooi aangewys. 