VIER gesinslede is Donderdag dood in hul huis in Bloemfontein aangetref. Dié skokontdekking is gemaak nadat die polisie inligting ontvang het oor 'n huis wat in Victoriaweg brand. Kol. Thandi Mbambo, 'n polisiewoordvoerder, sê nadat die brand geblus is, is die liggame van die ma, pa en twee kinders gevind. Mbambo sê hoewel die pa (56) en ma (50) geen sigbare beserings gehad het nie, was daar steekwonde aan die 17-jarige meisie en 14-jarige seun en hul kele was gesny. Die voorlopige ondersoek het bevind daar was geen gedwonge toegang tot die huis nie.- News24  