GENL. maj. Thembisile Patekile is permanent as die Wes-Kaap se polisiekommissaris aangestel. Patekile het die afgelope paar maande in die pos waargeneem ná lt. genl. Yolisa Matakata se bedanking. Albert Fritz, Wes-Kaapse minister van gemeenskapsveiligheid, het die aanstelling verwelkom. Fritz sê in 'n verklaring hy en Patekile het die afgelope paar maande 'n goeie werksverhouding ontwikkel wat op openheid en deursigtigheid gegrond is. Hy sien uit daarna om hul werksverhouding nou te versterk. "Ons verwelkom die stabiliteit wat met die aanstelling van 'n provinsiale kommissaris kom en sal voortgaan om saam te werk om die Wes-Kaap 'n veiliger provinsie vir al sy inwoners te maak," sê Fritz.