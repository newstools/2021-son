HEIDELBERG. – In dié onseker tye is dit verblydend om te sien hoe mense uit alle sektore saamwerk om ’n verskil in ander se lewe te maak. Al is dit ook klein en tydelik van aard, help dit hulle om kop bo water te hou Daarom het Tamsin Manuels, ’n onnie by Melkhoutfontein Primêr, die Ouma-en-oupa-projek begin net voordat die skole gesluit het. Vir dié projek het leerders saam met verskeie individue en besighede toiletware geskenk. Sjampoe Benewens haar kollegas het haar vriend Anzley Sitira en ’n paar van sy kollegas ook by die projek betrokke geraak. Manuels sê hulle het sowat 100 geskenkpakkies aan behoeftige bejaardes geskenk. Die pakkies het tandepaste, tandeborsels, waslappe, sjampoe, conditioner, oorstokkies, poeier, Vaseline­, lotion, roll-on en spray bevat. Manuels voeg by hulle het op die leerders gesteun om van dié items te kry om hulle ook so bewus te maak van hul maatskaplike verpligtinge, veral wat bejaardes en gestremdes betref. Noppies Die ontvangers van die pakkies was in hul skik met die mooi gebaar van die barmhartige Samaritane en het hulle hartlik daarvoor bedank. “Ek wil graag een en almal bedank vir hul bydrae tot die sukses van die projek. “Dit sluit die leerders, hul ouers, my kollegas, plaaslike besighede en individue, asook my vriend Sitira en sy kollegas in. “Baie, baie dankie vir jul bydrae en toegewydheid om die bejaardes se dag so spesiaal te maak,” be­nadruk Manuels in haar noppies.