TWEE plaashuise is ge-petrolbom na 'n onderonsie tussen twee partye ontstaan het. Dié voorval het vroeg Woensdagaand in Kraaifontein plaasgevind. 'n Polisiewoordvoerder, ao. Joseph Witbooi, het aan Son bevestig dat 'n saak van brandstigting ondersoek word. Witbooi sê: "Met die polisie se aankoms het hulle die huis in vlamme gevind. "Die brandweer en reddingsdienste is geskakel om die brand te blus." Hy voeg by dat die motief vir die voorval is na bewering 'n misverstand. Witbooi beklemtoon ook dat die voorval geensins verband hou met anargie en onluste wat in ander dele van die land plaasvind nie.