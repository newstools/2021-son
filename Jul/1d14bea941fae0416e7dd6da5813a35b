TEEN Vrydagoggend 09:00 was daar nog geen bevestigde voorvalle van looting in die Wes-Kaap nie. Die Wes-Kaapse regering noem in 'n verklaring dat daar wel voorvalle van taxigeweld aangemeld was en 'n diensleweringsvoorval oornag. 'n Brand by 'n pakhuis in die Strand was weens 'n tegniese fout en is sonder enige voorvl geblus. Anton Bredell, die Wes-Kaapse minister van plaaslike regering, omgewingsake en ontwikkelingsbeplanning, herinner die publiek daaraan om enige vrese van onluste by hul naaste polisiestasie aan te meld. "Alle inligting wat deur die polisie ontvang word, word opgevolg en bevestig. "Daar is ook geen rede om groot aankope op kos of petrol te doen nie. "Ons doen ook 'n beroep op inwoners om kalm te bly." Volgens Bredell bly wetstoepassingsagentskappe op 'n 24 uur gereedheidsgrondslag, ingeval van enige voorvalle. Die publiek word aangeraai om in die geval van 'n voravl die nooddienste te kontak of die 112 gratis nommer, wat ook vanaf enige selfoon gebel kan word.