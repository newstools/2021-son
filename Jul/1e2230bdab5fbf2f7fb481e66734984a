COVID het dié naweek een van Suid-Afrika se beste boksers van die afgelope drie dekades geëis. Lehlohonolo “Hands of Stone” Ledwaba, wat ’n Suid-Afrikaanse titel en drie wêreldtitels in verskillende gewigsafdelings gewen het, is Vrydag op pad na die hospitaal oorlede nadat hy ’n week lank siek was. Hy was 49. Ledwaba het roem verwerf deur van die stofstrate van Soweto na ’n hoofgeveg in die glansryke Las Vegas te vorder. Hy het tussen 1990 en 2006 geboks. Hy was die IBF se superkapokgewigkampioen van 1999 tot 2001. Hy’t die titel in 1999 teen John Michael Johnson gewen. Ledwaba het die titel vyf keer verdedig voordat hy dit in 2001 weens ’n TKO aan Manny Pacquiao afgestaan het. Uitgetree Hy was ook ’n veer- en junior veergewigkampioen. Ledwaba het op 24 November 2006 uitgetree nadat hy teen Maxwell Awuku verloor het. Hy het in sy loopbaan aan 43 gevegte deelgeneem waarvan hy 36 gewen het.