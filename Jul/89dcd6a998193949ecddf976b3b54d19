Die polisie in Booysen het gereageer op ’n klag van ’n vermeende gekaapte vragmotor in Johannesburg met kokaïen ter waarde van R200 miljoen. Met die cops se aankoms op die toneel het hulle 'n swart Nissan-bakkie gevind met 23 groot sakke kokaïen in. Nadat daar met die bakkiebestuurder gepraat is, is daar ontdek dat hy 'n polisiebeampte is verbonde aan die Zonkizizwe-polisiekantoor en dat die bakkie ’n staatsvoertuig is. Die verdagte is op die toneel gearresteer, saam met sy drie makkers. Die drie is ’n polisiebeampte verbonde aan die nasionale ondersoekeenheid, ’n verkeershoof in Gauteng en ’n landsburger.Die polisie het beslag gelê op 552 kokaïen-stene, vier voertuie, ’n grys BMW, waaronder drie regeringsvoertuie (’n VW GTI, ’n Kia Cerato en die Nissan-bakkie), asook R60 000 kontant. Die vragmotor, wat van die Durbanse hawe gery het, is glo deur die verdagtes gevolg ¬– van die N3 naby Leondale na ’n bestemming by ’n Aeroton-pakhuis.By die pakhuis het die verdagtes die besending glo eenvoudig uit die vragmotor gehaal en in die bakkie gelaai. Die polisiebeamptes wat aan diens was, het die verdagtes se voertuig ge-intercept toe hulle op die punt was om die misdaadtoneel te verlaat. Die verdagtes, tussen 35 en 42 jaar oud, sal Maandag in die Booysens-landdroshof verskyn op klagte van roof, dwelmhandel en regsverydeling. - TheCitizen