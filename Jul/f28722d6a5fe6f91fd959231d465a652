SATERDAGOGGEND omstreeks 08:40 was die hele pad in die omgewing van Mooi Plaza in KwaZulu-Natal Midlands steeds gesluit weens protesaksie. Betogers het kort ná middernag in die gebied begin saamdrom. Amptenare het vroeg Saterdagoggend bevestig dat altesaam 25 vragmotors aan die brand gesteek. Op sosiale media is gedeel hoe noordwaartse verkeer van Midmar na Treverton herlei word, terwyl die verkeer in die suide van Midway na Nottingham Road herlei word. Vragmotors wat gedurende die vroeë oggendure aan die brand gesteek is het teen laatoggend steed gebrand. Volgens Truck and Freight is vyf lorries Saterdagoggend op die N3-tolroete aan die brand gesteek – drie vragmotors is op die noordelike gedeelte geteiken, terwyl twee suidwaartse vragmotors ook aan die brand is. Terwyl owerhede gesê het dat dit nie bevestig kan word dat die protesaksie verband hou met oudpres. Jacob Zuma se saak nie, het sommige betogers op die toneel aan verslaggewers gesê hulle is kwaad oor Zuma se inhegtenisneming. Betogers het klippe na verbygaande voertuie gegooi en geweerskote is gehoor. Anita Heyl, woordvoerder van N3 Toll Concession, het aan News24 gesê dat alle bane in Durban vir verkeer gesluit is nadat bande verbrand is. ’n First responder het gesê: “Betogers het kat en muis met die polisie gespeel.” Hulle veroorsaak glo chaos in een gebied en sodra wetstoepassing reageer, trek die betogers na 'n ander gebied. Sodra die polisie vertrek om elders op onrus te reageer, keer die betogers terug. - News24