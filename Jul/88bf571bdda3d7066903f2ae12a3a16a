'N MOTORIS is dood en twee rylopers beseer toe die voertuig waarin hulle was verongeluk het. Die voorval het Woensdag in Qonce in die Oos-Kaap plaasgevind toe woedende taxibestuurders die kar agterna gesit het en die bestuurder daarvan beskuldig dat hy hul passassiers steel. Brig. Thembinkosi Kinana, 'n polisie woordvoerder, sê die passasiers, 'n vrou en 'n kind, is by 'n plaaslike hospitaal behandel en later ontslaan. "Die bestuurder van die ligte voertuig is op die toneel oorlede. "Die polisie ondersoek 'n saak van strafbare manslag, asook roekelose en nalatige bestuur." News24 berig dat sekere taxibestuurders motoriste daarvan beskuldig dat hulle die taxi-bedryf doodmaak deur rylopers 'n lift te gee, wie die taxi-pryse vir langafstande kan bekostig. Hulle noem ook dat daar 'n toename is in taxibestuurders wie nie aan enige vereniging behoort nie. Volgens Kinana is die provinsiale polisiebestuurder in gedurige kontak met die taxi-verenigings, om nie hul eie reëls te implementeer nie. Intussen het die Oos-Kaapse departement van vervoer die gedrag van taxibestuurders as onaanvaarbaar beskryf. Khusela Rantjie, 'n woordvoerder vir die departement, voeg by: "Dit is onwettig vir enige lid van die publiek om 'n lift aan rylopers te gee in ruil vir geld.