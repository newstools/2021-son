DIE 50-jarige Frank de Boer het die handdoek ingegooi as afrigter van Nederland omdat die druk vir hom te groot is. Dit volg nadat Nederland in die ronde van 16 uit die Europese Kampioenskapstoernooi geboender is. Met die kwalifiseringsreeks van die Wêreldbeker-toernooi wat voorlê, reken De Boer dit is in Nederland se beste belange vir hom om nou pad te gee. De Boer het verduidelik: “Toe ek in 2020 genader is om die nasionale coach te word, het ek dit as ’n groot eer beskou. “Maar ek was ook bewus van die groot druk wat daarmee gepaard gaan. Die druk het nou toegeneem. “Dit is nie ’n gesonde situasie vir my óf die spelers nie, veral nie met die kwalifiseringswedstryde vir die Wêreldbeker-toer nooi wat nou voorlê nie,” het De Boer gesê. De Boer het ook met Crystal Palace én Inter Milan agteruit geboer. – AP