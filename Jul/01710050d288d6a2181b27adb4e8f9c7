DAAR is pas nóg ’n stok is in die wiel gesteek van die Nafiz Modack-saak, wat sukkel om aan die gang te kom. Dié keer is die probleem ’n tekort aan geld by een van die beskuldigdes, Zane Kilian. Vandat die saak begin het, word dit gekenmerk deur ’n voortdurende uitstellery. Kilian het die dienste van adv. Marius Botha en Eric Briar, sy regshulp, beëindig. Modack (40), ’n vermeende dikding in die Kaapse onderwêreld, en Kilian (39) word verdink van die moord op die top cop lt.kol. Charl Kinnear. Kinnear is op 18 September 2020 voor sy huis in Bishop Lavis doodgeskiet. Modack, Kilian, Jacques Cronjé (50), Ricardo Morgan (36) en Ashley Tabisher (38) het almal Maandag in die Blue Downs-streekhof verskyn op klagte wat sameswering, poging tot moord, korrupsie, oortreding van die Wet op Elektroniese Kommunikasie en geldwassery insluit. Morgan, wat aangekla word van geldwassery en afpersing, het vroeër borgtog van R50?000 gekry. Die ander vier doen tans aansoek om bail. Kilian het sy regspan se dienste Maandagaand beëindig. Hy het gister gesê sy familie se geld is op en hy kan dus nie meer sy legal eagles bekostig nie. Kilian sê sy familie het die lawyer Danie Gouws gekry wat uit die Baai kom om sy saak te behartig. Botha het bevestig sy dienste is opgeskort en hy’t hom aan die saak onttrek. Gouws was self nie Dinsdag in die hof nie. Greg Wolmarans, aanklaer, het gesê hy’t met Gouws gepraat en dié het gesê hy sal met die volgende hofverskyning op 5 Augustus teenwoordig wees. Geskrap Landdros Deon van der Spuy het gesê as ’n lawyer die mandaat kry om iemand te verteenwoordig, moet hy mos in die hof wees. In nóg ’n oponthoud het Modack se lawyer, adv. Dirk Uys, gesê sy kliënt het ’n aansoek ingedien dat sekere dele van die ondersoek­beamptes se beëdigde verklarings geskrap word. Hy’t gesê hulle het die cops se beëdigde verklarings eers Vrydag gesien. Die saak is tot 5 Augustus uitgestel vir die aansoek om borgtog.