'N OUMA en 'n pastoor van die Oos-Kaap het die afgelope week in die hof verskyn op aanklagte wat verband hou met 'n huwelik tussen die pastoor en die ouma se 15-jarige kleinkind. Die 51-jarige Godsman word onder meer van statutêre verkragting, staturêre seksuele aanranding en ontvoering aangekla. Volgens die nasionale vervolgingsgesag word die kind se 66-jarige ouma ook deur 'n klag van gedwonge verkragting in die gesig gestaar omdat sy toestemming gegee het dat die minderjarige met die pastoor trou. Die twee is Dinsdag gearresteer nadat die polisie die meisie by die pastoor se woning in KwaMlomo in die Libode-distrik in die Oos-Kaap gevind het. News24 berig die gr.8-leerder is al sedert 11 Junie die pastoor se "vrou". Sedertien het die man na bewering verskeie kere met die meisie seks gehad. Luxolo Tyali, 'n NVG-woordvoerder, voeg by dat daar ook lobola-onderhandelinge aan die gang is, maar nog geen betaling is gemaak nie. Die ouma is op borgtog van R500 vrygelaat. Die saak is intussen tot 19 Augustus vir verdere ondersoek uitgestel.