DUISENDE mense van 19 jaar en jonger is tussen Maart verlede jaar en Mei vanjaar weens Covid-19-verwante komplikasies in die hospitaal opgeneem. Volgens die nasionale instituut vir oordraagbare siektes (Nios) is amper 10 000 mense van 19 jaar en jonger in hospitale opgeneem. Daarom het die Suid-Afrikaanse Mediese Vereniging (Sama) ouers aangemoedig om 
nie oor die entstof te huiwer nie om die verspreiding van Covid-19 te 
beperk. Dr. Mvuyisi Mzukwa, Sama se adjunkvoorsitter, sê baie moet gedoen word om die publiek in te lig oor die voordele van die entstof en die doel daarvan. Sover is 2,5 miljoen van 'n bevolking van 60 miljoen mense ingeënt. Intussen het die waarnemende minister van gesondheid, Mmamoloko Kubayi-Ngubane, gesê Pfizer het amper 4,5 miljoen dosisse in die tweede kwartaal afgelewer en het hulle daartoe verbind om meer as 15,5 miljoen dosisse in die derde kwartaal te verskaf. Johnson & Johnson het 500 000 dosisse vir gesondheidswerkers verskaf, 300 000 verlede week en 1,2 miljoen Donderdag, sê Kubayi-Ngubane. 'n Verdere 500 000 dosisse word binnekort verwag. Kubayi-Nugbane sê dié vloei van entstowwe gaan hulle in staat stel om met die inenting van voorsteliniewerkers, sektor vir sektor, voort te kan gaan. - SABC News