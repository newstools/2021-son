Die Onafhanklike Verkiesingskommissie in die Wes-Kaap sê hy hou die Covid-19-situasie in die land fyn dop in die aanloop tot die verkiesing in die plaaslike regering wat na verwagting in Oktober gehou sal word. Die pandemie het die voorbereidings vir die komende verkiesing ontwrig, wat veroorsaak het dat die volgende registrasienaweek met twee weke vertraag word.Of die verkiesing vir plaaslike regering (LGE) in Oktober sal voortgaan, moet nog bevestig word. ’n Derde golf van Covid-gevalle en nuwe variante van die virus is die grootste uitdagings wat tans in die verkiesing se pad staan. Die OVK in die Wes-Kaap het in ’n webinar gesê hy is vol vertroue dat hy volledig voorbereid sal wees en dat ál die nodige personeel teen Oktober opgelei sal wees. Die provinsiale verkiesingsbeampte, Michael Hendrickse, sê die opleiding van personeel sal voortgaan. “Ek is vol vertroue dat ons by ons personeel sal uitkom en dat ons dié tydperk het waar ons nou is en die opleiding oor hierdie naweek sal voortduur,” sê Hendrickse. “So, ja, ek’s vol vertroue dat ons sal sorg dat ál ons personeel opgelei is. Dis in wese twee persone per registrasiestasie, en ek is seker ons gaan daarby kom. Baie van hierdie personeellede het voorheen ook vir ons gewerk het.” Nuwe tegnologie, soos ’n registrasietoestel en ’n opgedateerde webtuiste, sal gebruik word om registrasiesyfers en die aantal mense wat kom stem, te vermeerder. Die Wes-Kaap het tans sowat 3 miljoen geregistreerde kiesers op sy kieserslys. Slegs 3 400 van hulle val in die kategorie vir 18- en 19-jariges.Hendrickse sê hulle werk nou aan maniere om meer kiesers in hierdie kategorie te lok. “Julle het gesien dat ons aan die aanlyn rigting werk en miskien sal dit ook help. Dít aangesien jongmense oor die algemeen meer tegnies vaardig is en gewoonlik meer bereid sal wees om aanlyn te gaan om te registreer. So, dit sal ons ook help". - SABCnuus