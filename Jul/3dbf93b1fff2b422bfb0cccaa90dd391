ROBERTO Mancini, Italië se manager, probeer die druk van sy spelers afhaal nadat hulle deurgedring het tot die halfeindronde van die Euro 2020-toernooi. Die Azzurri, soos Italië genoem word, is boonop steeds onoorwonne in dié kompetisie. Die oorwinning oor België, die wêreld se top-sokkerspan, het Mancini se onoorwonne ver­toningslys met Italië nou na 32 wedstryde verleng. Mancini-hulle het reeds ’n nuwe nasionale rekord opgestel toe hulle Oostenryk in die ronde van 16 oorrompel het. Uitgeslape Verwagtinge is dat die voormalige Manchester City-bestuurder die hardwerkende Italiaanse span na ’n eerste Europese titel sedert 1968 kan lei. Mancini weet dat, ondanks sy span se indrukwekkende onoorwonne lopie, asook sy goeie ver­tonings by die Euro-toernooi, die Azzurri nog niks gewen het nie. “Ons pad is nog lank,” het die uitgeslape Italianer gesê. “Ons het nog twee wedstryde om te gaan en kan nie nou al dinge vier nie. Dís wanneer jy probleme vir jouself skep. “Ons moet net hou by ál die dinge wat ons tot dusver gedoen het. “Daar is geen geheim nie. Dit gaan net oor harde werk en almal moet hul kant bring,” het Mancini gesê. – AP