NOG 34 atlete is Saterdag by Team SA bygevoeg om Suid-Afrika by vanjaar se Olimpiese Spele in Tokio in Japan te verteenwoordig. Dié sportskouspel skop op 23 Julie af en eindig op 8 Augustus. Suid-Afrika se algehele groep is nou na 167 deelnemers vergroot. Sowat 180 atlete gaan na verwagting die Reënboognasie in Tokio verteenwoordig. Saterdag se aankondiging is die derde wat deur die Suid-Afrikaanse Sportkonfederasie en Olimpiese Komitee (Saskok) gemaak is, ná vorige aankondigings in Mei en Junie. Meer verteenwoordigers van ses kodes is by die span gevoeg. Dit sluit atlete van gimnastiek, gholf, perdry, judo, duik en swem in oop water, sowel as die sokkerspan in. Ravi Govender, die waarnemende uitvoerende hoof van Saskok, was verheug dat die span byna voltooi is. “Ek glo dat die span ’n mengsel is van ervaring en nuwe talent. “Baie spanlede het al die Groen-en-goud van Team South Africa by vorige Olimpiese Speles gedra,” het hy gesê. “Ons raak opgewonde elke keer wanneer ons ’n aankondiging moet doen oor atlete wat gekwalifiseer het. “Ons atlete het bo die aanslag van Covid uitgestyg. Dis ’n realiteit dat dit gaan gebeur en ons juig ons atlete toe.” Die roeispan het alreeds na Tokio vertrek om in ’n oefenkamp voor hul kompetisie betrokke te wees. Die res van die span vertrek vanaf 12 Julie op verskillende datums sodat almal nie dieselfde tyd in Tokio opdaag nie. Die jongste groep name: GIMNASTIEK Naveen Daries Afrigter en bestuur: Leeland Christian GHOLF Garrick Higgo en Christiaan Bezuidenhout en Ashleigh Buhai­ Afrigters, bestuur en caddie: Tanya Paterson (caddie), Johan Swanepoel (caddie), Nick Cavendish-Pell (caddie) en Joanne­ Newell (bestuurder) RUITERS Tanya Seymour, Victoria Legendre-Scott Coaches en bestuur: Ingeborg Sanne, Rodolphe Scherer en Colin Scott JUDO Geronay Whitebooi Afrigter en bestuur: Nikola Filipov AKWATIEK – DUIK EN OOP WATERSWEM Michelle Weber, Michael McGlynn, Julia Vincent en Micaela Bouter Afrigters en bestuur: Wayne Riddin, Cedric Finch en Wil­liam Sherritt MANSOKKERSPAN