BETOGERS wat die vrylating van oudpres. Jacob Zuma eis, het winkels in KwaZulu-Natal en Gauteng begin teiken. Die Brookside Mall in Pietermaritzburg is Maandagoggend aan die brand gesteek. The Witness berig terwyl brandbestryders die vlamme wou blus, is winkelrakke leeggedra. Minstens ses ander winkels is ook brandgesteek. Xolani Ngongoma, raadslid vir wyk 22, het aan The Witness gesê sowat 90% van klere-, kos- en meubelwinkels in die Edendale Mall is geplunder en gevandaliseer. Ngongoma sê hy was op pad soontoe om te kyk wat aangaan en het gesien hoe gemeenskapslede by winkels inbreek en plekke leegdra. "Hulle het 'n ABSA OTM ook gevat. Al die klerewinkels is geplunder," het hy gesê. Volgens Ngongoma het mense aan hom gesê hulle gaan pres. Cyril Ramaphosa se ekonomie in duie laat stort totdat Zuma vrygelaat word. Die Naledi-winkelsentrum in Vosloorus en die KwaMashu-winkelsentrum het ook deurgeloop. Intussen is verskeie winkels en selfs howe in Durban en Pietermaritzburg gedwing om weens geweld in die area te sluit. Die polisie het bevestig dat ses mense reeds in die onluste dood is en 219 (96 in Gauteng en 123 in KZN) mense gearresteer is.  Inside the mall! pic.twitter.com/N6BBSYsByy Iyho pic.twitter.com/0f5YjYbZw7 WATCH: Part of KwaMashu shopping centre is burning after it was set alight allegedly by some looters. pic.twitter.com/UzJDIta6Uc  