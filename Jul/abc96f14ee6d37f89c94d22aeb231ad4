’N 23-JARIGE vrou van Peddie verskyn Maandag in die plaaslike landdroshof op aanklag van meineed. Volgens die polisie het die vrou ’n verkragtingsaak by die Bell-polisiekantoor aangemeld en hulle na die misdaadtoneel vergesel. Met hul aankoms het die polisie die verdagte in hegtenis geneem en op sy selfoon beslag gelê as deel van die ondersoek. Toe die polisie sy foon nagaan, het hulle vasgestel dat die vrou ontsteld was omdat sy nie betaal is nadat hulle saam geslaap het nie. Die 37-jarige verdagte is vrygelaat en die vrou is aangehou op aanklag van meineed. -Algoa FM