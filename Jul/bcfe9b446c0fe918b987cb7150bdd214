SPEURDERS van Gqeberha het ’n manhunt begin na verdagtes nadat 'n man Sondag in Missionvale doodgeskiet is. Kol. Priscilla Naidu, ’n polisiewoordvoerder, sê die 30-jarige Lee-Roy Erasmus was by 'n tjommie in Phoenixstraat toe twee verdagtes op hulle begin losbrand het. ’n 22-jarige man is in sy bobeen getref. Erasmus het na sy huis in Recordstraat gevlug, maar is deur twee gewapende mans gevolg. Naidu sê toe die verdagtes sy huis binnegaan, het Erasmus deur ’n venster gespring en deur die dak van ’n shack agter sy huis geval. Sy sê die verdagtes het hom verskeie kere geskiet en hy is op die toneel dood. -Algoa FM