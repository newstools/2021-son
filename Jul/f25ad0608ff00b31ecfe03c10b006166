DIE Westelike Provinsie se vrouerugbyspan kan eerskomende Vrydag vir die tweede keer in drie jaar as die beste span in die land gekroon word. Die Streeptruie kom dan teen die Grens se vroue te staan in die eindstryd van die Suid-Afrikaanse Rugbyunie se Premierliga vir vroue. Weens die coronavirus-uitbraak, kon die WP nie verlede jaar hul titel verdedig nie, aangesien daar geen Premierliga gespeel is nie. Oor die afgelope naweek is daar net een Premierligawedstryd beslis, met die Blue Bulls Women wat die Sharks Women met 12-5 geklop het. In die Eerste Liga vir vroue het die Vrystaat vir die afdeling se eindstryd gekwalifiseer deur Griekwas met 41-10 te klop. Die Golden Lions Womenhet die Valke in die spanne se Eerste Liga-kramgeting met 27-0 kafgedraf. Die Lions is die verdedigende kampioen in die Eerste Liga en sal wil wys hulle bly die afdeling se beste wanneer hulle ook Vrydag teen die Vrystaat te staan kom. 