OUDPRES. Jacob Zuma sê tronkstraf tydens die pandemie sal vir hom soos die doodstraf wees. Hy het ook Sondagaand aan die media gesê die feit dat hy sonder verhoor gevonnis is moet almal skok wat die oppergesag van die wet koester. Zuma sê Suid-Afrika skuif terug na die apartheidagtige bewind. “Ek word sonder verhoor deur aanhouding in die gesig gestaar. Elders het die sekretaris-generaal van die ANC ’n verbodsbevel wat hom verbied om massas toe te spreek.” Hy het ook voorgestel dat die apartheidsregime beter was as die huidige bedeling en het die "vervolging" van sy kinders as rede vir die persepsie genoem. Hy het weer ontken dat hy geweier het om voor die kommissie van ondersoek na staatskaping te verskyn. - SABC News 