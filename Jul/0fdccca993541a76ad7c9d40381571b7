DIE polisie ondersoek vier klagte van poging tot moord ná 'n vermoedelike taxi-verwante skietvoorval. Die skietvoorval het Maandag omstreeks 11:50 in Bellville naby die brandweerstasie plaasgveind. Kapt. FC van Wyk, 'n polisiewoordvoerder, bevestig die saak en sê geen arrestasies is nog gemaak nie. "Luidens verslae het die insittendes van 'n onbekende taxi op ander taxi's geskiet. "Twee mans en twee vroue is tydens die skietvoorval gewond. Die slagoffers is na 'n mediese fasiliteit in die omgewing vervoer. "Die omstandighede rondom die aanval word nog ondersoek." Enigiemand met inligting, wat die ondersoek kan help, word versoek om Crime Stop te kontak by 08600 10111.