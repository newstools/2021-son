KAPENAARS kry vandag  net ’n “smoke break” van die reën voordat dit maar weer môre sous. Teen Donderdagoggend was talle plekke in Kaapstad en omgewing oorspoel en mense was met opruimingswerk besig. By Kirstenbosch het 63 mm reën geval, Kaapstad 17, Bellville-gholfbaan 29, SA Astronomical Observatory 18, Strand 25, Villiersdorp 38, Wellington 21, Ceres 40, Atlantis 12, Molteno Reservoir 28, Porterville 18, Tulbagh 14 en Worcester 13. Warmste Die Suid-Afrikaanse Weerburo voorspel môre  vir die meeste plekke 80% reën soos die geval in Langebaan, Redelinghuys, Kaapstad, Riversdal, George en Mosselbaai. Sondag behoort die kans op reën op die meeste plekke 30% te wees. Temperature in Malmesbury, Grabouw, Vredendal en die Paarl sal op 9 °C draai en die warmste is 16 °C. Die weerburo het geen onmiddellike waarskuwings uitgestuur nie en dit lyk asof die ergste weer agter die rug is. Met die reën wat vir eers weg is, sal dit egter effens kouer wees.