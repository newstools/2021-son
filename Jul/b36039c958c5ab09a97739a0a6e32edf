DIE Proteas
het Vrydag in Dublin verlore aansien herwin deur Ierland in die derde ODI met
70 lopies te verslaan. Die
besoekers, aangevuur deur ’n reuse openingsvennootskap van 225 deur Janneman
Malan en Quinton de Kock, het hierdie keer die Iere vanuit die staanspoor onder
druk geplaas. Malan het
sy tweede ODI-honderdtal aangeteken en uiteindelik regdeur Suid-Afrika se
toegelate 50 beurte gekolf. Hy het onoorwonne op 177 geëindig. Dit het 16 viere
en 6 sesse ingesluit. Hy is uitstekende bygestaan deur die terugkerende De Kock
(120 van 91 balle, 11x4 en 5x6). Dit het die
Proteas instaat gestel om ’n goeie 346/4 in hul toegelate 50 beurte aan te
teken. Rassie van de Dussen (30*) is die ander kolwer wat ’n noemenswaardige
telling behaal het. Ierland was
uit die staanspoor onder druk geplaas en het op 27/3 gesteier met Keshav
Maharaj, wie die boulwerk begin het, en die debutant, Lizaad Williams. Tabraiz Shamsi
(3/46) het weer sy klas in die middelbeurte getoon. Hy is die slag goed
bygestaan deur Andile Phelukwayo (3/56). Ierland se
Simi Singh (100*) en die voormalige SA o.19-speler Curtis Campher (54) het
goeie weerstand gebied, maar die Iere het nie werklik die teiken bedreig nie. Die reeks
van drie wedstryde word dus met 1-1 gedeel. Malan is as
die speler van die wedstryd aangewys vir sy skitterbeurt en drie vangskote.