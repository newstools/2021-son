'N MAN is dood en nog een gewond ná 'n skietery op die M1 in Johannesburg. Die polisie in Gauteng sê die voorval het Woensdag omstreeks 11:30 in Woodmead plaasgevind. Volgens Arrive Alive het paramedici van ER24 om 11:53 op die toneel aangekom. “By nadere ondersoek het paramedici 'n manlike veiligheidswag in die pad aangetref en drie pasiënte in 'n ligte motor. "Paramedici het die pasiënte ondersoek en het bevind dat 'n passasier in die motor noodlottige beserings opgedoen het terwyl die bestuurder en sekuriteitswag kritiek was. Die ander insittendes van die voertuig het met ligte beserings ontsnap. "Medics het die pasiënte behandel en gevorderde lewensondersteuning aan die twee kritiek beseerdes gegee. Kort daarna is die veiligheidswag met 'n private mediese helikopter na 'n privaat hospitaal geneem, terwyl die ander per ambulans vervoer is. "Die pasiënt met ligte beserings is na 'n nabygeleë hospitaal vervoer vir verdere behandeling. Ongelukkig kon niks vir die bestuurder gedoen word nie, en hy is dood verklaar." Kapt. Kay Makhubele, 'n polisiewoordvoerder, sê die polisie het vinnig op die skietery gereageer en het 'n Toyota Corolla met vier mense geagtervolg. Die voertuig is in Ivory Park tot stilstand gedwing waarna die verdagtes op die polisie begin skiet het. Die polisie het teruggeskiet en een verdagte gewond en 'n ander een in hegtenis geneem." Die polisie het op vier aanvalsgewere beslag gelê. Makhubele sê hulle soek nog na twee verdagtes wat van die toneel gevlug het. - News24