DAAR is nog tyd vir onderwysers en ander in die onderwyssektor om die Covid-19-entstof te kry. Laasweek het die minister van basiese onderwys, Angie Motshekga, die departement van gesondheid gevra om die inenting-veldtog vir die sektor te verleng. Die minister se motivering was dat dit nie hul doelwit sal bereik om binne twee weke sowat 600 000 opvoeders te inent nie. Elijah Mhlanga, 'n woordvoerder vir die departement van basiese onderwys, bevestig dat die program vir onderwysers tot volgende Woensdag verleng is. "Die inentingsprogram vir die onderwyssektor is tot 14 Julie verleng. "Die uitbreiding sal die sektor instaat stel om meer mense die entstof te gee, maar ook om vordering te maak waar daar tegniese uitdagings en vertragings was." Teen Vrydag was 437 386 onderwysers en ander personeel in die sektor, sedert die aanvang van die program, ingeÃ«nt. Hul aanvanklike mikpunt was 582 564 persone. Mhlanga voeg by dat die aanvraag na inenting het tot gevolg gehad dat die departement 200 000 mense op die lys gevoeg het. - JacarandaFM