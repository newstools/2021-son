TERWYL die miljoene vir Master KG inrol, het die sangeres Nomcebo Zikode, wat saam die internasionale hit “Jerusalema” sing, nog nie ’n sent daarvan gekry nie. Die bekroonde kunstenaar het in ’n verklaring in haar sosiale media gesê sy het haar lawyers op dié saak gesit. Volgens Nomcebo het sy nog geen tjieng van Open Mic Productions gekry vir dié song wat net op YouTube al 420 miljoen keer geluister is nie. “Ek het nog nie ’n sent van die label gekry nie, al was die song ’n wêreldwye sukses. “Daar is ’n bespotting van my gemaak met die pogings om my bydrae te marginaliseer. As ’n vroulike kunstenaar kan ek nie meer stilbly hieroor nie. Hierdie saak is tans by my lawyers.” Volgens ZAlebs soek dié sangeres 50% by die record label, maar die record label meen 50% is heeltemal te veel. Hulle kon nie ’n ooreenkoms sluit nie en nou hanteer haar prokureur die saak. Nomcebo het “Jerusalema” geskryf en gesing terwyl Master KG dit vervaardig het. Sweerlik is 50% nie te veel gevra nie?