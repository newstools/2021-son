IN MINDER as 24 uur nadat Sweet and Short 2.o uitgereik is, het Cassper Nyovest se langverwagte 10-snit-album niks minder as vlamme en verlief-emoji’s gekry nie. Die Suid-Afrikaanse kunstenaar het klokslag middernag gister die uitreiking van sy sesde studio-album op Twitter aangekondig. “Hier gaan ons. Ek het pas ’n nuwe album gedrop. Dit is getiteld Sweet and Short 2.0. As jy op soek is na goeie vibes, is hierdie een vir jou,” Die album cover is boeiend met ’n klipman wat die middelpunt inneem, en ’n mannetjie op die maan. Daar is baie futuristiese en sci-fi vibes in die agtergrond. Hy sê dat dit baie simboliek het en hy sal dit binnekort aan aanhangers verduidelik. Dit lyk asof almal mal is oor die beats, veral die klavierklanke. Hoogstaande Een twiep skryf: "Dankie vir die wonderlike projek. Jy het nie net liedjies saamgevat in die hoop op treffers nie. “So goed gestel en oordink, selfs die volgorde. Hoogstaande gehalte en perfekte features! #SweetAnd- Short2 @casspernyovest @Abidoza_SA @aliekeys.” Ná die sukses van sy amapiano single “Siyathandana” het Cassper dit met hierdie album ’n stap verder in die genre geneem. Aanhangers het reeds vir hul gunsteling-snitte begin stem. Tot dusver is “Joy” (ft. Abidoza & Samthing Soweto), “Khotso” en “Bhanoyi” (ft. Kammu Dee, Lady Du & Semi Tee) van die voor­lopers. Nog een skryf: “Cassper Nyovest, jy is een van die seldsame, buitengewone legendes. ’n Vader van veelsydigheid. Nie elke kunstenaar bemeester alle genres nie. “Jy is mobiel, jy gryp elke geleentheid aan. Jy is ongelooflik.”