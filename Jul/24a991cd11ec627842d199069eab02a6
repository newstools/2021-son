PLANNE om die weermag, militêre veterane en ander noodsaaklike werkers te begin inent, is goed op dreef. Die nasionale corona-virus-bevelsraad (NCCC) het ook Woensdag tydens sy weekslike vergadering tevredenheid uitgespreek oor die uitrol van die entstofprogram in myne, landbou en ander produktiewe omgewings. Daar is ook kennis van die entstofproses wat oop is vir werkers in die relevante sektore. Luidens 'n verklaring wat namens die bevelsraad uitgereik is, is inentings van die onderwys- en polisiesektore goed op dreef. Kundiges het ook bevestig dat die Lambda-variant nog nie in Suid-Afrika opgespoor is nie. Voorsorg word wel getref om gereedheid te verseker vir wanneer die variant uiteindelik hier aankom. Meer provinsies is ook amptelik in 'n derde vlaag van infeksies, lui die verklaring. Khumbudzo Ntshavheni, waarnemende minister in die presidensie, sê uit gesprekke van die NCCC, is elke poging, om inentings van die bevolking te verskerp, uiters belangrik. Die belangrikste wapen in ons arsenaal in die stryd teen die pandemie bly steeds streng nakoming van om hande te was en te reining, om 'n gesigmasker te dra en sosiale afstande te behou, sê Ntshavheni.  