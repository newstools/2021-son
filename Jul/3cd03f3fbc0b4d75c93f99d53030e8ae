DIE Nasionale Vervolgings­gesag (NVG) het sy verklaring dat Interpol die Gupta-familie op ’n rooilys geplaas het, teruggetrek. Adv. Hermione Cronjé, hoof van die NVG se ondersoekdirektoraat, het wel gesê die ondersoek is verskerp. Die verklaring het eers gelees: “Interpol het rooi kennisgewings uitgereik vir Atul Gupta en sy vrou, Chetali; Rajesh Gupta en sy vrou, Arti; Ankit Jain, voorheen van die Nulane Investment Bank of Baroda; Ravindra Nath, direkteur van Wone Management (Pty.) Ltd., en Ramesh Bhat en Jagdish Parekh, direkteurs van Pragat Investments (Pty.) Ltd.” Knieë Die ondersoekdirektoraat het egter nou sy statement gewysig. “Daar is wel rooi kennisgewings vir vier van die Guptas uitgereik, maar dit word nog oorweeg of nóg vier op die rooi lys geplaas sal word.” Suid-Afrika soek die Guptas vir hul aandeel in staatska­ping wat SA feitlik op sy knieë gedwing het. – News24