DIE naweek het dit duidelik geword dat Lee-Ann Liebenberg en Nicky van der Walt se huweliksbootjie in troebel waters dobber. Dié model en televisiepersoonlikheid, wat drie maande gelede haar derde kleintjie in die wêreld verwelkom het, het in haar Instagram story aangekondig sy en haar hubby het saam besluit om hul huwelik van 10 jaar te beëindig. Kort ná die eerste post het sy haar restaurantbaas-hubby daarvan beskuldig dat hy haar verneuk het. Lee-Ann het ook nie gehuiwer om die vermeende jolmeisie se naam bekend te maak nie. Reaksie In haar laaste story sê sy sy deur ’n paar uitdagings en sy neem nou vir eers ’n break van die sosiale media. Nicky het toe op Twitter geskryf hy het sy vrou en hul kinders baie lief en sy ervaar tans probleme met haar geestesgesondheid. “In reaksie op my vrou se post. Ek het haar en my kinders lief met my hele hart. Ons gaan nie ’n egskeiding kry nie. “Lee ly aan ’n diep vorm van postpartum-depressie. “Al wat ek vir haar kan doen, is om daar te wees vir haar en my familie, vir wie ek lief is en respekteer met alles binne in my. Ek vra almal om ons spasie te gee en vir ons te bid.”