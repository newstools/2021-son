VLADIMIR Petkovic (manager) soek dieselfde soort vertoning vandag van sy Switserse sokkerspelers soos toe hulle Frankryk dié week uit die Euro 2020-toernooi geboender het. Switserland kom in die kwarteindronde in Sint Petersburg, Rusland, teen Spanje te staan. Petkovic weet dat die Switsers in hul vorige 22 wedstryde teen La Roja nog net een keer as oorwinnaars van die veld gestap het. Toe die spanne egter in hul vorige wedstryd in die Nations League slaags was, het hulle met 1-1 die punte gedeel. Petkovic sê: “Nog ’n vertoning soos teen Frankryk is beslis wat ons nodig het om Spanje te klop. “My spelers het goed rekenskap van hulself gegee teen die wêreldkampioen en hulle het welverdiend as wenners van die veld gestap. Nou moet hulle net daarop voortbou.” – AP