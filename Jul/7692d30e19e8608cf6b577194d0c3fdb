DIE South African Informal Traders Alliance (Saita) is net so bekommerd oor die geweld wat in die land aangaan. Saita sê in ’n verklaring hy veroordeel die diefstal, plundery en vernietiging van eiendom wat saam met die kamtige “wettige protesoptogte” plaasvind. Nagevolge “Boewe en naïewe inwoners wat in dié gemors betrokke is en dink dat Krismis vroeg gekom het, besef nie die nagevolge vir almal nie.” Daar is honderde smouse wat naby winkelsentrums besigheid doen en hierdie sentrums word geteiken. “Dié smouse het dus nie meer ’n inkomste nie. Ander is te bang om hul stalletjies in stadsentrums op te rig omdat hulle bang is hulle word aangeval.” Stoot Saita sê in sy verklaring dat die skade miljoene rande kan beloop en dat dié geld net teruggekry kan word deur pryse op te stoot. “Dit sal die armste gemeenskappe raak, insluitende diegene wat aan dié dwaashede deelgeneem het.” Saita vra dus ook ál sy lede om nie aan die onwettige bedrywighede deel te neem nie.