NÁ 50 wedstryde in 11 Europese stede kom Euro2020 Sondag tot 'n einde wanneer Italië en Engeland om 22:00 in die Wembley-stadion in die eindstryd speel. Die eindstryd sal ook regoor Afrika gekyk kan word, danksy SuperSport op Showmax Pro. Soos verwag, het die maandlange toernooi skitterende sokkeraksie opgelewer met ongelooflike doele, naelbytoomblikke, drama en verrassings waar ons gesien het hoe van die groot lande deur die toernooi se underdogs geklop is. Switserland het seker vir die grootste opskudding gesorg toe hy Frankryk, wat gunsteling was om die toernooi te wen, in 'n senutergende strafdoelstryd uitgeboender het. Dit terwyl Nederland, wat in aanloop tot die ronde van 16 al hul wedstryde gewen het, tuis teen die Tseggiese Republiek verloor het. Dit was ook 'n groot verrassings toe die verdedigende kampioen, Portugal, teen die wêreld se voorste span, België, verloor het. België is weer op hulle beurt in die kwarteindstryd deur die gunsteling Italië uitgeboender. Dinsdag het Italië in die eerste halfeindstryd teen Spanje geseëvier in 'n intense wedstryd wat met 'n dramatiese strafdoelstryd geëindig het. Die tweede halfeindstryd het nie afgeskeep nie met Engeland wat Denemarke met 2-1 in ekstratyd geklop het om hul plek vir die eerste keer in 'n Euro-eindstryd te bespreek. Hoogtepunte van alle wedstryde is op Showmax Pro beskikbaar. Die weg is gebaan vir 'n opwindende eindstryd Sondag. Italie is opsoek na hul tweede Euro-beker in 53 jaar terwyl Engeland, met tuisveldvoordeel op Wembley, 'n bekerdroogte van 55 jaar tot 'n einde wil bring. Wie gaan die gesogte Euro-beker lig? Stream die aksie regstreeks op Showmax Pro om uit te vind. Die aanbod van groot sportgebeurtenisse eindig nie saam met die eindstryd van Euro2020 nie. Intekenare van Showmax Pro regoor Afrika kan begin uitsien na die Olimpiese Spele wat later vanjaar in Tokio aangebied word. Elke beskikbare item sal vanaf 23 Julie tot 8 Augustus 2021 regstreeks gestream kan word. Kry twee maande van Showmax Pro vir die prys van een Ter viering van die Olimpiese Spele in Tokio, bied Showmax Pro ook 'n spesiale aanbod aan vir intekenare. Showmax Pro-intekenare, wat tot en met 31 Augustus 2021 inteken vir Showmax se sportsaanbod, gaan twee maande se toegang vir die prys van een ontvang. Gaan na www.showmax.com/eng/welcome-pro vir meer inligting.