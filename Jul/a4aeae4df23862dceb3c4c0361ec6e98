NUNO Espírito Santo (manager) glo Harry Kane sal as ’n gemotiveerde man by Tottenham Hotspur opdaag wanneer die nuwe Engelse Premierliga-seisoen begin. Dít, ten spyte daarvan dat Kane ’n brandende begeerte het om sy loopbaan iewers anders voort te sit en sy kanse wil verbeter om titels te wen. SkySports.com berig Manchester City het alreeds ’n reuse-aanbod vir Kane gemaak, maar Spurs wou nie byt nie. In sy eerste nuuskonferensie as Spurs se sokkerbaas het Nuno gesê: “Ek het geen twyfel daaroor nie. Taak “Dis my wens dat Harry moet herstel en goed uitrus. “Wanneer hy hom by ons aansluit, sal hy voel hy moet hom op die taak toespits vir sy eie vooruitgang. “Ons is ambisieus. Ons wil goed doen en ons maak staat op Harry om dit te doen.” Oor Gareth Bale se toekoms by Spurs het Nuno bevestig dié Walliese leenspeler gaan terug na Real Madrid toe en daar sal nie ’n aanbod gemaak word om hom in Londen te hou nie. “Hy sal nie lid van ons groep wees nie,” het Nuno kortaf op die vraag oor Bale se toekoms geantwoord.