GEEN persoon is Sondag in Nkandla in hegtenis geneem, waar honderde ondersteuners van oudpres. Jacob Zuma buite sy huis in KwaZulu-Natal neergesak het. Dis selfs te midde van die nasionale operasionale en intelligensiestruktuur oftewel NatJoints wat die kapasiteit van beamptes in die gebied vermeerder het. Die stap kom na die verontagsaming van Covid-19 regulasies. Die minister van polisie, Bheki Cele, bevestig dat geen arrestasies gemaak is nie. Dit ten spyte daarvan dat sowat 200 lede van die polisie en spesiale magte na die gebied ontplooi is. AlgoaFM berig dat Cele sê hulle het inligting ontvang oor sowat 100 gewapende lede van die publiek wat daar saam drom. “Die mense het selfs probeer om die polisie uit te lok, hul gewere uit te haal en in die lug te skiet.” Die minister het wel die cops gelukgewens met hul reaksie, want daar was baie vroue en kinders ook. Volgens Cele was die besluit om te verhoed dat daar bloed vloei. Hy voeg by dat die ministerië aanvanklik tot Woensdag gegee is om Zuma in hegtenis te neem. Zuma het egter intussen hofdokumente by die konstitusionele hof ingedien, wat op 12 Julie aangehoor sal word. "Ons wag nou weens dit op duidelikheid oor die saak." Die minister het in die Orlando-stadion in Soweto in Johannesburg gepraat, waar hy die polisie-inentingsprogram begin het. - AlgoaFM