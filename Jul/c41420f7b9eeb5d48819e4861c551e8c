NOG twee mans is Donderdag in die voortslepende bendegeweld in Delft koelbloedig doodgeskiet. Die een voorval het in Camdeboosingel in Leiden gebeur waar ’n 19-jarige man in die nek geskiet is. In nog ’n skietvoorval wat ook Donderdag laatmiddag gebeur het, is ’n Rasta ook noodlottig gewond in ’n skietery naby Hoërskool Delft. Die slagoffer is na verneem word van Corona Village, ’n nuwe plakkerskamp by Delft. Hy is op die toneel dood. Beswyk Verskeie mense is die laaste paar weke in Delft doodgeskiet. Laas week is ’n 16-jarige laitie en ’n 24-jarige man in Delft doodgeskiet. Die 16-jarige is by Corona Village in Delft doodgeskiet, terwyl die 24-jarige man in die hospitaal aan sy wonde beswyk het. Volgens AO Joseph Swartbooi, polisiewoordvoerder, word die omstandighede rondom die skietery nog ondersoek. Hy sê niemand is nog gearresteer nie.