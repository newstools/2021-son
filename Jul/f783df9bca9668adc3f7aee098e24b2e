DIE Britse swaargewigbokser Dillian Whyte bevind hom weer in die wildernis en die frustrasie moet hom teen die mure uit dryf. Whyte was feitlik seker hy sou Tyson Fury op 24 Julie in Las Vegas vir sy geveg teen Deontay Wilder ­vervang. Onderhandeling was reeds aan die gang. Fury moes homself van die derde kragmeting met Wilder onttrek nadat hy en lede van sy kamp Covid-19 opgedoen het. Dit het nou bekend geword dat die promotors Fury se geveg teen Wilder na 9 Oktober uitgestel het. Dit beteken dat die arme Whyte se pleidooie om vir ’n wêreldtitelgeveg te boks, weereens gesneuwel het. ’n Mens kan nie anders as om Whyte jammer te kry nie. Hy het in 2015 net twee gevegte teen Anthony Joshua verloor en sy enigste ander nederlaag was teen Alexander Povetkin, maar hy’t ’n herontmoeting met ’n TKO gewen.