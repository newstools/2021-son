'N MAN wat daarvan beskuldig is dat hy sy niggie met 'n stok geslaan het, het tronkstraf vrygespring en gaan net 'n boete betaal. Weens die aanranding kan die 10-jarige kind nie loop nie. News24 berig dat die Cala-landdroshof vir Sanele Jonginamba tot 60 dae tronkstraf gevonnis het, met die opsie om 'n R500 boete te betaal. Die 23-jarige is tydens sy eerste hofverskyning vroeër die week gevonnis. Dit nadat hy net twee dae vroeër gearresteer is. 'n Verslae Thandeka Jonginamba, ma van die kind, sê haar broer het haar dogter in April met die stok van 'n mop teen die kop geslaan. Dit het gemaak dat die linkerkant van die kind se liggaam verlam is. Sedert die voorval kan die kind nie loop nie en is sy tans in 'n rolstoel. - News24