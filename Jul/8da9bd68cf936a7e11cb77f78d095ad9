’N DRIEJARIGE meisietjie van Belhar is Dinsdag in ’n skietery noodlottig gewond. Die voorval het in Rustenburgstraat plaasgevind toe die kind in die gangsters se kruisvuur beland het. Sy is geneem na die St. Vincent Clinic, waar sy later aan haar wonde beswyk het. Volgens kapt. FC van Wyk, ’n polisiewoordvoerder, is ’n 28-jarige man in dieselfde skietvoorval in die regterbeen gewond. ’n Seuntjie (12) is ook raakgeskiet en na die hospitaal geneem. Die cops is intussen besig om ’n moordsaak en verskeie ander sake van poging tot moord te ondersoek. Dié voorval het helderoordag omstreeks 14:30 by ’n barbershop in Halt Road gebeur. Die jong man is binne die barbershop doodgeskiet. Volgens Van Wyk is niemand nog gearresteer nie en ’n moord word ondersoek. Enige persone met inligting oor die skietvoorvalle kan die polisie se Stop Misdaadnommer tolvry by 08600 10111 skakel.