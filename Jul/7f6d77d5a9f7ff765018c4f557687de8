DIT was nou wel nie Frankryk se bestes nie, maar die Wallabies kan nou die volgende fase van die toetsrugbyseisoen met groot selfvertroue ingaan. Autralië het 'n drama gevulde derde toets teen Les Bleus met 33-30 in Brisbane se Suncopr-stadion gewen nadat hulle 76 minute lank met 14 spelers moes speel. Saterdag se sege het verseker dat die Wallabies die reeks teen Frankryk met 2-1 wen en sal hul coach, Davce Rennie, bietjie rustiger laat slaap oor sy toekoms in die job. Dit is slegs Rennie se derde wen in 11 wedstryde in beheer van die Aussies. Die moeilike fase van Rennie-hulle se seisoen begin egter nou. Die Wallabies se volgende wedstryd is teen die All Blacks op Eden Park in Auckland. Dan wag daar nog toetse teen die Kiwi's, Suid-Afrika en Argentinië in die Rugby Championship ook nog op 'n Wallaby-span wat in 'n herboufase is. Die Franse, wat verskeie sterre onder hul voor- en agterspelers in Fraknrky gelos het om jongelinge se ervaring te bou, sal erg teleurgesteld voel oor hoe hulle 'n voordeel van een speler meer nie kon uitbuit nie. Veral nadat die Franse op die voorvoet begin het en na twee minute met 3-0 voor was danksy Melvyn Jaminet sy eerste van twee strafdoele in die eerste helfte. 'n Rooikaart - wat dalk 'n gele moes wees - het gedreig om die wedstryd as 'n tweestryd vroeg tot 'n einde te bring. Marika Koroibete is in die vierde minuut deur Ben O'Keefe gevra om vroeg te loop shower vir die Franse kaptein en agtsteman in 'n duikslag met die skouer teen die gesig te tref. Frankryk het kort daarna die numeriese voordeel uitgebuit en hul eerste drie gaan druk, toe Baptiste Couilloud oorgeval het en Jaminet se doelskop die voorsprong 10-0 gemaak het. Baie sou glo die Wallabies se koppe sou hierna sak, maar kaptein Michael Hooper se breekslag en druk-aangee het Tate McDermott weggestuur vir die Aussies se eerste vyfpunter. Die momentum was met die Wallabies, wat ook 'n groot Franse fout uitgebuit het toe Noah Lolesio 'n aangee onderskep het om die gasheer se tweede drie te druk en te verdoel. Die tuisspan het vir die eerste keer in die wedstryd die voortou geneem. Frankryk het egter hulself stadig maar seker terug in die wedstryd in gewerk met Jaminet se tweede strafdoel en 'n verdoelde drie deur Cameron Woki om weer Les Bleus se neuse voor te kry. Sake was egter gelyk (20-20) toe die spanne gaan water drink het. Lolesio het in beseringstyd met sy  tweede strafdoel van die aand geslaag. Met 'n speler minder vir die res van die wedstryd, was die groot vraag of die Wallabies sou kon byhou... en toe Frankryk boonop vroeg gaan druk het na 'n goeie stukkie aanvalswerk, het dit gelyk of die toeriste gereed was om die een huis toe te vat. Die Aussies het egter met 'n verdoelde drie van hul eie geantwoord om sake weer gelyk te maak. Lolesio het toe met 'n derde strafdoel die Wallabiess se neuse weer voorgekry, maar dit was van korte duur. Les Bleus se Jaminet het sy derde strafdoel van die aand sake gelyk gemaak. Een laaste desperate aanval was deur die Wallabies nodig en is met 'n strafskop beloon. Lolesio het hiermee ook geen fout gemaak toe hy pale toe korrel. Al wat die Wallabies toe moes doen is om die bal vanaf die vaskop te behou en die klok te laat uithardloop. Frankryk het egter 'n kritieke strafskop by 'n losgemaal gewen en vir die kantlyn geskop... die Franse het gerolmaal, maar die bal te lank gehou en Darcy Swain het sy hande op dit gekry en gesmoor om die Wallabies se feesvieringe te begin. Puntemakers: WALLABIES - drieë: Michael Hooper, Noah Lolesio, Taniela Tupou; doelskoppe: Lolesio (3); strafdoele: Lolesio (4) FRANKRYK - drieë: Baptiste Couilloud, Cameron Woki, Pierre-Louis Barassi; doelskoppe: Melvyn Jaminet (3); strafdoele: Jaminet (3) 