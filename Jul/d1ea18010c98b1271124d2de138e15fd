TALLE pendelaars het Dinsdagoggend tevergeefs gestaan en wag op 'n taxi met talle wie op sosiale media gedeel het daar is geen. Dit is nog onduidelik waarom daar by talle taxistaanplekke geen taxi's is nie. Volgens boodskappe deur lesers aan Son en op sosiale media was daar Dinsdagoggend geen taxi's in Bellville, Kraaifontein, Brackenfell en Fisantekraal nie. Een persoon noem ook van 'n beweerde skietvoorval vanoggend in Symphony Way naby Delft. Gershon Geyer, van Santaco, het by navraag aan Son genoem: "Taxi's is veronderstel om vandag normaal te wees." Sy kommentaar kom kort nadat Santaco vroeër 'n verklaring uitgereik het waarin 'n beroep gedoen word op lede om nie deel te neem aan die plundery en vandalisme wat in talle ander dele van die land gesien kan word nie. Hul verklaring het toe gelees: "Sou ons toelaat dat winkelsentrums en ondernemings vernietig en gesluit word, sal ons nie passasiers hê om te vervoer nie. "Ons taxi's sal repossess word en ons sal nooit daaruit herstel nie. Ons het swaar verloor tydens die pandemie. "Geen misdadige element sal in ons naam verhef word nie". Teen druktyd was nog geen kommentaar van die polisie oor enige ontwrigting ontvang nie. Hierdie is 'n developing storie wat later update kan word.