DIT wil voorkom asof Cape Town City FC tans op ’n shopping spree is soos wat die een nuwe speler ná die ander deur die Kaapse Premierliga-sokkerspan se deure loop. City se grootbaas, John Comitis, sê egter hy is maar net besig met ’n “freshening-up process” by die klub. Dis egter duidelik dat Eric Tink­ler, Cape Town City-afrigter, beslis kry wat hy wil hê. Dit volg nadat die Citizens nog ’n striker in Khan­yisa Mayo van die Glad­Africa Championship-span Richards Bay bygekry het. Die 22-jarige striker is die seun van die voormalige na­sionale speler en Kaizer Chiefs-ster Patrick Mayo. Comitis en Tinkler is beslis besig met ’n algehele overhaul van die City-groep. “Dit is baie belangrik vir ons om die groep te refresh indien ons volgende seisoen met ’n groot aanslag vorendag wil kom,” het Comitis verduidelik. “Ons is beslis besig met ’n rebuild. Khanyisa is ’n top­talent en ons is baie happy dat hy gekies het om sy loopbaan in die Kaap voort te sit,” het Comitis bygevoeg. Bygekry Khanyisa se aankoop volg kort op die hakke van Nathan Fasika van die DR Kongo wat hom die naweek by die Kaapse span aangesluit het. Dan het Tinkler reeds onlangs die dienste van spelers soos Darren Keet, Bongani Mpa­ndle, Patrick Fisher en Katlego Mo­khuoane bygekry. “Ons wil net seker maak daar genoeg kompetisie in die groep. “Met die nuwe spelers gaan dit beslis die geval wees,” het die CT City-grootbaas bygevoeg.