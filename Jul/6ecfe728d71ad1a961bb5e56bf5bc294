GIANLUIGI Donnarumma (22) se heldedade vir die Italiaanse sokkerspan by die Euro 2020-toernooi het nie ongesiens verbygegaan nie. Dié Azzurri-doelwagter is deur die Franse Ligue 1-klub Paris Saint-Germain (PSG) opgeraap vir die 2021-’22-seisoen. Donnarumma se puik keerwerk in die Euro 2020-eindstryd het Italië gehelp om Engeland om dié titel te klop. Voor die aanvang van die toernooi het Donnarumma nie eens geweet waar hy sy loopbaan in klubsokker sou voortsit nie. Hy was nie eens met die aanvang van die toernooi die Azzurri se eerste keuse nie. Sy kontrak met AC Milan het aan die einde van verlede seisoen se Serie A tot ’n einde gekom. Die skatryk PSG het toe nie op hom laat wag nie en die Euro 2020-speler van die toernooi opgeraap. Dié Franse klub sal hoop Donnarumma kan sy heldedade in Frankryk voortsit, maar ook dat hy die klub kan help om die Uefa Champions League-trofee vir die eerste keer Parys toe te bring.