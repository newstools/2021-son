DRIE persone is inhegtenis geneem deur lede van die K9-eenheid in Welkom nadat die cops op 'n onwettige distillery op 'n plaas genaamd Dankbaar net buite die stad afgekom het. Kol. Thandi Mbambo, 'n polisiewoordvoerder, sê die polisie het opgetree nadat daar 'n wenk ontvang is. Twee buitelandse burgers, albei 34-jaar oud, is inhegtenis geneem. Mambo noem dat die twee probeer vlug het, maar nie suksesvol was nie. Hy voeg by die 61-jarige plaaseienaar, wat die eiedom aan die verdagtes verhuur het, is ook inhegtenis geneem. "Die polisie het ook beslag gelê op 'n ongelisensieërde vuurwapen, wat in die eienaar se voertuig gevind is. "Die drie sal aangekla word vir oortreding van die drank en dobbelwet." Hy noem dat nog aangeklagte onder die doeanewet bygevoeg kan word. Die verdagtes sal binnekort in die Welkom-landdroshof verskyn. - AlgoaFM