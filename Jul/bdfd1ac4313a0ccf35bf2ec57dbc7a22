'N 26-JARIGE man wie 'n vrou vyf jaar gelede verkrag het is in die Mosselbaai-streekhof tot 10 jaar tronkstraf gevonnis. Die toe 31-jarige slagoffer was in Desember 2016 oppad na haar huis toe die beskuldigde haar gryp en oor 'n heining van 'n huis wat onder konstruksie was gooi. Hy het haar toe in die huis verkrag, voordat hy van die toneel gevlug het. Dit het vyf jaar gevat vir geregtigheid om te geskied, weens vertragings met DNA-uitslae. Tydens die hofsaak het die verdagte onskuldig op die aanklag gepleit. Die DNS-toets het hom egter met die misdaad verbind. - AlgoaFM