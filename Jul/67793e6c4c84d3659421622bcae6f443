'N 30-JARIGE man in Addington-hospitaal in Durban met ernstige brandwonde behandel. Nsindiso Mpumelelo Mcinelwa is na bewering op 14 Junie naby Malacca informele-nedersetting aan die brand gesteek, deur 'n groep taxibestuurders wat hom en 'n ander persoon daarvan beskuldig het dat hulle 'n selfoon gesteel het. Die ander persoon het daarin geslaag om te ontsnap. "Niemand verdien om lewendig verbrand te word asof hulle vullis is nie," aldus sê Bongani Bixi, Mcinelwa se broer. Volgens Bixi het Mncinelwa taxi's gewas vir mense langs die KwaMathambo informele-nedersetting in Redhill, waar hy woon. Hy voeg by dat hy op die dag van die voorval 'n call van inwoners gekry het. GroundUp berig dat petrol oor sy broer gegooi is en hy toe aan die brand gesteek is. Bixi vertel aan die publikasie: "Ek het met hom hospitaal toe gejaag, waar ek ingelig  is dat sy brandwonde erg is en dat die kanse skraal is dat hy heeltemal sal herstel. Hy sukkel steeds om self asem te haal. "Ons weet nie eens of die persoon vervolg gaan word of nie, omdat ons geen inligting oor die saak het nie. "Ek soek net geregtigheid vir my broer." Intussen bevestig kapt. Nqobile Gwala, 'n polisiewoordvoerder, dat 'n 24-jarige verdagte in hegtenis geneem is en van poging tot moord aangekla is. "Hy het op 17 Junie sy eerste hofverskyning gemaak en sal weer op 16 Julie in die hof verskyn." Gwala voeg: "Die polisie ondersoek die voorval, nadat twee mans aan die brand gesteek is. Een van die slagoffers kon daarin slaag om te ontsnap en net sy broek het aan die brand geslaan. "Die ander slagoffer het beserings opgedoen en is in die hospitaal." GroundUp berig ook dat inwoners van die omliggende informele nedersettings, waaronder KwaMathambo, Mandeni en Malacca, val intussen noem dat hulle nie meer veilig voel nie. - News24