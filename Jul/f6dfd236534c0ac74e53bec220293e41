DIE diefstalverhoor van 'n voormalige student wie verkeerdelik R14miljoen in haar rekening ontvang het is Vrydagoggend hervat. Sibongile Mani was 'n student aan die Walter Sisulu universiteit toe die geld verkeerdelik in 2017 in haar studente-rekening deur die NSFAS inbetaal is. Sy loop nou hof in die Oos-Londen-streekhof, waar sy daarvan beskuldig word dat sy gesteel het. Dit nadat sy R800 000 van die geld gebruik het. Die rekeningkunde student wie R1 400 moes ontvang, is tans uit op borgtog. Die staat sal na verwagting vandag hul laaste getuie roep, waarna slotbetoe gelewer sal word.