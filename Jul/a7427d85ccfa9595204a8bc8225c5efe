’N 38-JARIGE man van Chatsworth in Durban loop hof nadat hy foto’s van ’n vrou op ’n sekswebwerf geplaas het. Kapt. Nqobile Gwala, polisiewoordvoerder, sê Mohamed Hoosen is ’n maand gelede in hegtenis geneem nadat hy positief met die misdaad verbind is. Sy sê Hoosen word aangekla van strafregtelike laster, intimidasie en afpersing. Die slagoffer het na bewering in Augustus 2020 inligting ontvang dat haar foto’s op ’n sekswebwerf geplaas is. Gwala sê die vrou is getraumatiseerd gelaat nadat sy oorval is met telefoonoproepe, e-posse en sosiale media-boodskappe van mense wat hul dienste aanbied. Die ondersoekbeampte het verder vasgestel dat Hoosen ook foto’s geplaas het van familielede en mense wat na aan die vrou was. Hoosen is tans op borgtog van R5 000 uit. -Algoa Fm 