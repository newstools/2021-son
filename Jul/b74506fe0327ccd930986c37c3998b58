DREIGEMENTE in voice notes teenoor pendelaars in die voortslepende taxigeweld doen nou die rondte op sosiale media. Die Wes-Kaapse polisiekommissaris, lt.genl. Thembisile Patekile, sê hulle dra kennis van hierdie boodskappe wat die rondte doen en is besig om dit te ondersoek. Intussen het die premier van die Wes-Kaap, Alan Winde, 'n pleidooi gelewer en die publiek weer gevra om nie fake nuus te versprei nie maar inligting eers as feite te bevestig. In reaksie op die boodskappe sê Mandla Hermanus van Cata dat kriminele agter die dreigemente sit. "Ons is bewus van die voice notes en dit kom nie van ons af nie. Dit is krimenele wat gebruik maak van die stand-off tussen Cata en Codeta." Santa se Gershon Geyer bevestig dat hulle ook kennis dra van die voice notes. Hy beklemtoon: "Santaco is gekant teen enige geweld." Son het ook uitgereik na Codeta, maar hulle het teen druktyd nog nie gereageer op navrae.