NET twee nuwelinge het die All Blacks se groep vir deelname aan vanjaar se Bledisloe Cup-wedstryde teen Australië en die Rugby Championship-reeks teen Suid-Afrika en Argentinië haal. Ian Foster, coach van die Nieu-Seelandse rugbyspan, het besluit om ervaring voorkeur te gee, veral nadat beserings hom genoop het om ’n nuwe kaptein vir die toetsrugbyseisoen aan te wys. In die afwesigheid van Sam Cane gaan Sam Whitelock steeds die All Blacks lei. Cane herstel nog van ’n skouer- en borsbesering. Hy moes ’n operasie ondergaan en sal eers in September na die speelveld terugkeer. Aanbly Die All Blacks het in hul toetse teen Tonga en Fidji aan verskeie nuwelinge hul debuut gegee, maar net Quinn Tupaea (senter) en Ethan Blackadder (losvoorspeler) het Foster se groen lig gekry om in die groep te kan aanbly. Die skrumskakel Finlay Christie is dalk die ongelukkigste van die nuwelinge. Hy moet maar nou provinsiale rugby loop speel aangesien TJ Perenara weer vir die All Blacks verkiesbaar is. Die All Blacks se Bledisloe Cup-veldtog begin op 7 Augustus wanneer hulle die Wallabies op Eden Park in Auckland pak. Dan reis hulle na Perth vir die eerste wedstryd in die Rugby Championship teen die Wallabies. Dit tel ook as die tweede Bledisloe Cup-ontmoeting. ALL BLACKS-GROEP: Asafo Aumua, Dane­ Coles, Codie Taylor, Nepo Laulala, Tyrel Lomax, Joe Moody, Angus Ta’avao, Karl Tu’inukuafe, Ofa Tu’ungafasi, Scott Barrett, Brodie Retallick, Patrick Tuipulotu, Tupou Vaa’i, Sam Whitelock (k), Ethan Blackadder, Shannon Frizell, Akira Ioane, Luke Jacobson, Dalton Papalii, Ardie Savea, Hoskins Sotutu, TJ Perenara, Aaron Smith, Brad Weber, Beauden Barrett, Richie Mo’unga, Braydon Ennor, David Havili, Rieko Ioane, Anton Lienert-Brown, Quinn Tupaea, Jordie Barrett, George Bridge, Will Jordan, Damian McKenzie, Sevu Reece