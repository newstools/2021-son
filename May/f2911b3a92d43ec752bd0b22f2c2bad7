GRANT Margeman se weglating uit die Suid-Afrikaanse o. 23-span laat die tonge klap. Die 22-jarige Kaapse midfielder van Mamelodi Sundowns was nog altyd een van die nasionale jeugspanne se steunpilare. Dis opvallend dat die boorling van Bonteheuwel se onaktiwiteit in die sterbelaaide Sundowns-span hom nou ’n plek in David Notoane se Amaglug-glug kos. Notoane het ’n groep van 25 spelers gekies wat van 5 tot 11 Junie in ’n toernooi in Saoedi-Arabië gaan speel. Dis natuurlik ter voorbereiding vir vanjaar se Olimpiese Spele in Tokio. Notoane het ook 11 oorsese spelers ingesluit. Dan is Cape Town City se duo van Fagrie Lakay en Keanu Cupido ook gekies. Notoane se vrees is dat hy weens die beperkings as gevolg van Covid-19 nie ál sy spelers tot sy beskikking sal hê nie. “Dit gaan belangrik wees om ál die spelers in die groep te integreer,” laat hoor Notoane. “Die voorbereiding is belangrik en dit sal ons ’n maatstaf gee van die spelers se vlakke.” Die SA groep:  Doelwagters: Mondli Mpoto (Bloemfontein Celtic), Lincoln Vyver (Cape Town Spurs), Ricardo Goss (Mamelodi Sundowns) Defenders:  Tercious Malepe (FC Minaj, Ukraine), Katlego Mohamme (University of Pretoria FC), Thendo Mukumela (Cape Town Spurs), Luke Fleurs (SuperSport United), Bongani Sam (Orlando Pirates), Keanu Cupido (Cape Town City), Kamogelo Mahlangu (TS Galaxy) Midfielders: Luke le Roux (Varbergs BoIS FC, Swede), Thabo Cele (Cova da Piedade, Portugal), Khanya Le­shabela (Leicester City, Engeland), Athenkosi Dlala (University of Pretoria), Neo Gift Links (Aarhus GF, Denemarke), Kobamelo Kodisang (Sporting Braga, Portugal), Nkosingiphile Ngcobo (Kaizer Chiefs), Sphephelo Sithole (Os Belenenses AD, Portugal), Promise Mkhuma (Sundowns) Strikers:  Fagrie Lakay (CT City), Siyabonga Ligendza (Cardiff City, Engeland), Luther Singh (FC Pacos de Ferreira, Portugal), Keletso Makgalwa (Sundowns), Lyle Foster (Vitoria Guimares FC, Portugal), Liam Jordan (FC Helsingor, Denemarke)