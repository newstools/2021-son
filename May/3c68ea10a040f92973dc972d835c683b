MENSE, julle moet op Saterdag 29 Mei by die Bonteheuwel Civic ytstiek en jul biscuit kom skud. Die jeuggroep The Fantastics beloof ’n fantastiese show met van die Kaap se beste entertainers in die line-up. Onder die grotes tel die voormalige Rockets-voorsanger Theo Watt, Jody Smith, Nadeem Parker, Talitha Luiters­, Motive Harmonizers, Anaesthesia en vele meer. “Die show Together We Stand is om jong mense te wys dat daar beter goed is om te doen as om op straathoeke te staan,” vertel Jordan Watt, leier van The Fantastics. “Ons lewe in ’n area waar jong mense met vuurwapens in die hand rondhardloop en dis sad om te sien hoe hulle deur gangs misbruik word. “Ons wil dié boodskap tuisbring: Start bands not gangs.” The Fantastics is in September 2018 in ’n kamer deur ’n groep tieners gestig wat van laerskooldae af al vriende is. Ironies genoeg het daar ’n disco-groep met dieselfde naam in die sixties bestaan waarvan Jordan se oom, Jerry Watt van The Rockets, deel was. Dáárdie groep het ook destyds in Ironwood, Bonteheuwel, ontstaan. Die band bestaan uit Jordan Watt (16) wat die manager en bassist is, Brendwil Geldenhuys (17) op saxofoon, Diego Dilgee (18) op lead guitar, Cohen Cupido (16) op key­board, Duran Paulsen (16) op die tromme en Shadé Pretorius (18) as lead vocalist. Hulle het al met groot name soos, The Rockets, Omar “Boeta Maan” Adams en die akteur Christian Bennett opgetree. Hulle het ook nou onlangs aan die Cape Town Jazzathon deelgeneem. Die show is van 19:00 tot laat. Kaartjies kos R100 per persoon en kan by Jordan by 0747087242 gekoop word. Daar gaan ook stalletjies wees waar jy verversings kan koop. Streng Covid-19-protokolle sal gevolg word.