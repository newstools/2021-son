EDEN Hazard is desperaat om Real Madrid te verlaat en hy mik vir ’n terugkeer na sy voormalige klub Chelsea. Die Belg weet ook hy sal ’n pay-cut moet vat indien hy hom weer by die Blues wil skaar. Hazard (30) het sedert sy skuif van £130 miljoen (sowat R2,57 miljard) na Real in 2019 ’n forgotten memory geword weens sy knaende beserings en beperkte speelkans. Hy het net 21 starts in sy twee seisoene met Los Blancos gemaak. Boonop is Real deur Chelsea uit die Champions League geboender. Dit verduidelik Hazard se gedrag teenoor sy voormalige Chelsea-spanmaats ná die nederlaag in Madrid wat die fans omgekrap het. Dit was omdat Hazard saam met sy oud-kollegas by Stamford Bridge in ligte luim verkeer het. Hiervoor het Hazard verskoning gevra en Zinedine Zidane, sy manager, het ook vir hom in die bres getree. “Eden het verskoning gevra en hy’t dit goed gedoen,” het Zidane gesê. “Dit was nie sy bedoeling om enigeen seer te maak nie. “Dis die belangrikste. Hy het vir sy aksies, aan my, die klub en die spelers verskoning gevra en dis dit,” het Zidane bygevoeg. Hy weet ook Real sal van sy sterspelers moet verkoop om die boeke in die Covid-19-pandemie te laat balanseer. Real soek glo iets rondom £43,4 miljoen (sowat R858 miljoen) vir Hazard se dienste. – AP