GANSBAAI. – Die soektog na die lykie van die vermiste Chesswell Makampies by die vullisstortingsterrein het niks opgelewer nie. Dit kom nadat Cheslin Filander, pa van die vermiste Chesswell, glo nie kan onthou waar op die vullistortingsterrein hy die kind begrawe het nie. Hy het verlede week ’n verklaring afgelê waarin hy erken hy het die kind vermoor. Die cops het Filander na die stortingsterrein geneem om hulle te wys waar die kind begrawe is. Hy kon na verneem word nie onthou presies waar nie. Volgens kol. Winston Coetzee, Gansbaai se stasiebevelvoerder, was daar ’n uitwysing, maar hulle kon nog nie die baba se oorskot vind nie. Coetzee sê: “Ons het die stortingsterrein en die omliggende bosse weer deursoek, maar dit het niks opgelewer nie.” Mariana Visagie, ’n gemeenskapswerker, sê: “Die polisie hou ons in die duister oor wat regtig gebeur. Ons sien maar al die stories wat in die sosiale die ronde doen media. Begrawe “Die baba se ma het ook van niks geweet nie. Ons het haar ingelig van die gerugte in die sosiale media en sy het toe polisie toe gegaan. “Die pa weet nou skielik nie waar die kind begrawe is nie. Hy speel games met die cops. Die polisie het sedert verlede week die stortingsterrein deursoek. Die kind se pa was ook deel van die soektog. Ons as gemeenskap is nie toegelaat om te help soek nie.” Volgens Visagie was Filander eers by Caledon se tronk aangehou, maar hy is nou terug in die Gansbaai-polisieselle. Hy het ’n geskiedenis van kindermishandeling en het net onlangs uit die tronk gekom waar hy gesit het vir die mishandeling van sy gewese meisie se kind. Hy het twee jaar in die tjoekie gesit nadat hy sy girlfriend se kind die aand kom haal het. Die volgende oggend was die kind se lyf opgeswel en vol merke. Hy het glo nog ’n ander gewese meisie van hom se kind ook mishandel. Chesswell word al ’n maand vermis. Filander verskyn weer op 29 Junie in die Hermanus-landdroshof.