‘n Man is Saterdag dood in ‘n tanker-ontploffing by ‘n skoonmaakdienste-maatskappy in Cliffdale in KwaZulu-Natal. Die skoonmaker was besig om een van die tankers skoon te maak, toe die dodelike ontploffing plaasvind. Volgens ER24-nooddienste is nóg ‘n man in die voorval beseer. Hy het die skoonmaker se lewe probeer red. Brandbestryders het die slagoffer se lyk uit die tanker gehaal en die beseerde is na die hospitaal geneem vir behandeling. – Algoa FM