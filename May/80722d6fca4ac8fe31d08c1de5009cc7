LUIGI April, die gospel-hip-hop-rymkletssensasie van Oudtshoorn, het onlangs sy nuwe Afrikaanse boek, ’n Wandel Met die Here, uitgereik. Saam met dié boek is ’n reeks T-hemde en keppies in Luigi se reeks Ek Wandel Met Die Here ook beskikbaar. In die boek deel die skrywer meer oor sy wandeling met God. Hy neem lesers dieper in sy persoonlike lewe in. Betekenis Luigi vertel van alles wat hy sover ervaar en aanskou het. Hy beskryf die boek as sy outobiografie. Met die ervaring wat hy deurgemaak het, het hy die ware betekenis van die lewe ontdek. Die boek is as ’n eboek op Amazon uitgereik, met ’n sagteband-eksemplaar op aanvraag beskikbaar.