DIE saak teen die tiener wat van aanranding op Lufuno Mavhunga aangekla word, is tot einde Junie uitgestel. Die 14-jarige leerder van die Mbilwi Sekondêre Skool het Donderdag in die Thohoyandou-kinderhof verskyn waar haar borgtog verleng is. Sy is gearresteer en aangekla van aanranding met die doel om ernstig te beseer nadat ’n video van haar, waar sy Mavhungu aanrand, viral gegaan het. In die video kan gesien word hoe Mavhunga rondgeklap word terwyl ander leerders haar aanmoedig. Mavhungu het daarna selfmoord gepleeg. Die saak is tot 29 Junie uitgestel vir verdere ondersoek.-News24