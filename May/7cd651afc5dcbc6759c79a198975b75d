'N TWEEDE aanval op Wes-Kaapse polisielede en staatseiendom in minder as twee weke, bekommer die Suid-Afrikaanse Polisiediens, sÃª die waarnemende polisiekommissaris, Genl. maj. Thembisile Patekile. In die jongste voorval is daar Dinsdag verskeie skote op polisielede geskiet terwyl hulle in Philippi-Oos gepatrolleer het. Luidens 'n polisieverklaring het die polisielede drie verdagte mans op die hoek van Nobivastraat in Lower Crossroads gesien. "Soos die patrollievoertuig hulle genader het, het een van die verdagtes 'n vuurwapen uitgepluk en verskeie skote op die aankomende polisievoertuig geskiet. Die polisie het teruggeskiet," lui die verklaring. "Die verdagtes het van die toneel gevlug en het in die proses die vuurwapen laat val. Die polisielede het die verdagte agterna gesit, maar het dit reggekry om arrestasie vry te spring en word nog gesoek."