’N VROU is opslag dood toe sy deur haar man in 'n parkeerarea van 'n winkel geskiet is. Brig. Motlafela Mojapelo, ’n polisiewoordvoerder, sê volgens hul voorlopige ondersoek het die vrou in 'n voertuig met 'n man gesit toe haar man daar aankom. "Daar was 'n argument tussen die man en vrou, toe die 34-jarige man sy vuurwapen gevat en die vrou herhaaldelik geskiet het." Die voorval het Donderdag omstreeks 14:00 op die hoek van Grobler en Landdros Mare by die Shoprite Supermark plaasgevind. Na wat verneem word is die vrou van Seshego. News24 berig dat die man wat saam die slagoffer in die kar was het van die toneel gevlug en die polisie is steeds op soek na hom. Mojapelo sê: "Die motief vir die moord is nog onbekend, maar gesinsgeweld kan nie uitgesluit word nie.