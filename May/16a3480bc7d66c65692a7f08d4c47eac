TWEE leerders van die Nzulula Primêre Skool in die Oos-Kaap is dood. Dit nadat hulle Dinsdag 'n slang op die skoolgronde wou doodmaak. AlgoaFM berig die twee leerders het handreiniger op die gras gegooi en dit aan die brand gesteek. Die brand het egter vinnige versprei en twee 25 liter houers met ontsmettingsmiddel het vlam gevat en gebars. Mali Mtima, 'n woordvoerder vir die onderwysdepartement in die Oos-Kaap, sê nog vyf leerders word vir brandwonde behandel. Een van hulle is in 'n kritieke toestand. Hy voeg by die departement het 'n span na die skool gestuur om berading aan leerders en onderwysers te bied.