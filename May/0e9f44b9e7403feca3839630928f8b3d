BOIKOT die Sioniste. Dít was die boodskap van sowat 200 mense wat gister deur Seepunt gemarch het. Shameema Salie, ’n woordvoerder van die Al Jama-ah-party, sê dit was een van twee optogte wat gister in die Moederstad gehou is. Die doel van die marches was om druk op die Suid-Afrikaanse regering te plaas om sanksies teen Israel in te stel. Salie sê dis belangrik dat die “Sioniste” se produkte geboikot word om Palestynse lewens te verbeter. Mense Volgens haar lewe Palestyne steeds onder verdrukking van die Israelse regering weens “apartheid” wat daar aangaan. Sy sê: “Ek was al drie keer in Palestina. Almal die mense daar, Christene, Moslems en Jode eis veranderinge vir die Palestyne. “Dis net die Sioniste wat volhou met hul apartheid. “Kyk hoe het verandering in Suid-Afrika gekom. Die verandering het gekom weens sanksies teen die apartheids­regime. Die regering is in ’n hoek gedruk totdat hy nie meer spasie gehad het om ekonomies asem te haal nie.” Salie doen verder ’n beroep op alle inwoners om nie Israelse produkte te koop nie sodat dié regering ekonomies kan ly en ophou met sy verdrukking van Palestyne. 