DIE Wes-Kaapse rampbestuursentrum is op 'n gereedheidsgrondslag nadat die Suid-Afrikaanse weerdiens 'n kouefront vir Vrydag voorspel het. Volgens die weerdiens bring die kouefront reënval vir die hele naweek. Die Overberg-streek sal na verwagting weer die swaarste trek. Reënval van tussen 30 en 50mm word ook verwag in die Overstrand, Langeberg, Stellenbosch, Swellendam en Kaap Agulhas-gebiede. Volgens Anton Bredell, die Wes-Kaapse minister vir plaaslike regering, ontwikkeling en beplanning, sal gebiede wat die ergste deur verlede week se storm getref is weer baie reën kry. Die eerste winterstorm wat die Wes-Kaap vroeër vandeesmaand getref het, het gelei tot twee sterftes, plaaslike oorstromings en verskeie ontruimings. AlgoaFM berig dat volgens Garth Sampson, 'n woordvoerder vir die weerkantoor, sal die weerstelsel na verwagting Sondag die Oos-Kaap bereik waar tussen vyf en 10mm reën verwag word.