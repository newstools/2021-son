’N KIND is dood en drie maatjies ernstig gewond toe ’n voertuig in Kya Sands, noord van Johannesburg, die pad verlaat en hulle getref het. Die kinders het blykbaar Vrydag langs Agneslaan gestap toe die ongeluk plaasgevind het. ER24 medics sê dit lyk asof die bestuurder beheer oor die voertuig verloor het. Die kar het toe gerol en in die groep kinders ingeploeg. ER24 het die vier jong mense langs Agneslaan gekry en die voertuig daar naby. “Medici het vinnig besef die kinders tussen 6 en 14 jaar oud was in ’n kritieke toestand omdat hulle talle beserings opgedoen het,” het ER24 gesê. “Die kinders is onmiddellik behandel en hoewel verskeie gevorderde lewensondersteunende ingrypings toegepas is, het een aan sy beserings beswyk. Hy is op die toneel dood verklaar.” Die owerhede ondersoek die ongeluk. – News24 