DIE wenner van 1 Mei se Lotto van R13 miljoen kom iewers uit ’n klein dorpie aan die Weskus. Die man het ’n quick pick van R10 op die National Lottery se website gespeel en ’n allemintige R13 296 348 gewen. Hy het twee kinders en hy sê hy is dalk nou ’n miljoenêr, maar hy gaan nie sy lewe drasties verander nie. Hy het aan Ithuba, die nasionale operateur, gesê hy en sy vrou wil die meeste van die geld spaar. “Ek gaan nie my werk los nie, want ek kry goeie geld. Maar die wengeld sal ’n groot verskil in ons lewe maak. “Ek wil my kinders se kamers opknap en ’n nuwe kar koop. Maar ek wil eers my skuld betaal.” Geboortedatums Die man sê hy het altyd dieselfde nommers gespeel en sy gesin se geboorte­datums as sy “lucky numbers” gebruik. Sy eie syfers het hom al geluk gebring, maar hy het dié keer besluit om ’n quick pick te speel.