AS JY ’n bietjie wil ontsnap van die ysige winterkoue en ’n lekker warm, cosy atmosfeer wil geniet, dan is dié comedy show net vir jou. Die bekende Kaapse komediant Wayne Mckay bied oor twee dae by The Empire Lounge in die Gants Centre in die Strand sy comedy show The New Normal – A Stand Up Comedy Show aan. Dit vind op Saterdag 22 Mei en Sondag 23 Mei plaas. Wayne vertel meer oor die show: “In dié show steek ek ’n bietjie die draak met Covid-19. Ons benodig ’n bietjie humor ná die droewige jaar van 2020. “Ons het gedurende Covid-19 by die nuwe normaal­ aangepas. Ons moes van die huis af werk, maskers dra en nou is dit die vaccine. Maskers “Ek gaan ook ’n koddige demonstrasie van die verskillende maskers gee wat ons van die begin tot nou moes dra. “Daar is mos die tipe wat lyk soos ’n fishball en dié wat soos ’n welding mask lyk. “Ek is ’n survivor van Covid-19, so die show gaan ook opvoedkundig wees.” Daar gaan ook verversings soos salomies, butter­ chicken, finger snacks en fast food te koop wees. Witwyn en rooiwyn sal ook aangebied word. Streng Covid-protokolle sal toegepas word. Niemand onder die ouderdom van 21 sal toegelaat word nie. Die dress code is smart casual.