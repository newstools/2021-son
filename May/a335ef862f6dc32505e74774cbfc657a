’N DURBANSE man het ligte brandwonde opgedoen nadat hy sy bejaarde pa uit 'n brandende huis gered het. Die voorval het Maandag in Pearlbrook Place in Brookdale, Phoenix, noord van Durban, plaasgevind. Gareth Naidoo van KwaZulu-Natal se VIP-veiligheidsdienste, sê lede van hul paramediese-eenheid, metropolisie en die stad se brandweer- en nooddienste was op die toneel. "Een persoon het ligte beserings opgedoen nadat hy sy pa uit ’n brand probeer red het. Die man was deur paramedici behandel." Naidoo sê twee brandweerwaens en ’n watertenker het op die toneel opgedaag om die brand te blus. Die oorsaak van die brand is nog onbekend. - TimesLive