DIE popster Ariana Grande (27) is nou ’n getroude vrou. Die sangeres en Dalton Gomez (25), ’n eiendomsagent, het die afgelope naweek in ’n baie intieme seremonie getrou. Volgens BBC.com was daar minder as 20 mense by die paartjie se groot dag aanwesig. Hulle het sommer by haar huis in Kalifornië getrou. Daar is nog nie foto’s van die seremonie aanlyn nie, maar ek hoop en bid dat Ariana nie haar kenmerkende groot ponytail op haar spesiale dag gedra het nie. Ariana en haar hubby het laas jaar verloof geraak. ’n Rep het vertel: “Hulle is getroud. Dit was klein en intiem. “Daar was minder as 20 mense. Die mense in die vertrek was so gelukkig en vol liefde. Die paartjie se familie kon nie gelukkiger wees nie.” Sjym, ek moet haar seker nou nie meer die klein meisie met die groot ponytail noem nie , sy is nou immers iemand se vrou.