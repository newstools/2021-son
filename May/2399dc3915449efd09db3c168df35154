’N VERMEENDE gangster is gister in die vroeë oggendure in Hanover Park doodgeskiet. Gladstone “Ogies” Hofmeester (31) is omstreeks 03:00 in ’n bendeverwante skietery by Surburg Walk, naby Algoa Court, etlike kere raakgeskiet. Die vermeende Americans-bendelid is op die toneel dood. Hofmeester het na verneem word vir ’n Americans- bende-dikding van Ottery gesmokkel met drugs en hulle was in ’n argument betrokke. Dit is na bewering hoekom hy doodgeskiet is. Volgens Kashiefa Mohammed van die gemeenskapspolisiëringsforum in Hanover Park was die area vir die afgelope twee weke baie stil. Mohammed sê: “Maar onthou dat Hanover Park nog al die tyd onstabiel is as dit by bendeskietery kom. Opvlam “Dit is die eerste moord ná twee weke wat in die area plaasgevind het. “Twee mans is twee weke terug ook in ’n skietery ernstig gewond. “Die bendeskietery gaan nou weer opvlam en die polisie van Philippi moet meer patrolleer in die area om te verhoed dat die skietery weer opvlam.” Volgens kol. Andrè Traut, ’n polisiewoordvoerder, is niemand nog gearresteer nie en hulle ondersoek ’n moordsaak.