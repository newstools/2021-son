DAAR sal nie kanse gewaag word deur Harry Maguire te gou weer te laat speel nie. Die Manchester United-kaptein herstel nog van ’n voetbesering en het reeds die Red Devils se laaste twee wedstryde in die Engelse Premierliga misgeloop. Maguire sal ook môre se wedstryd teen Fulham uitsit terwyl die Old Trafford-klub hom genoeg tyd wil gee om te herstel. Kans United moet nog in die eindstryd van die Europa League­ teen Villarreal speel. Dis die klub se enigste kans op ’n titel in die 2020-’21-seisoen. Die eindstryd van die Europa League word op 26 Mei beslis. Ole Gunnar Solskjaer, United se manager, sê oor Ma­guire: “Hopelik is daar vroeg goeie nuus, Ek sal hom solank as moontlik kans gee. “Ons weet lankal hoe belangrik hy is. Sommige mense se oë het seker eers oopgegaan noudat hy nie vir ons beskikbaar is nie.”