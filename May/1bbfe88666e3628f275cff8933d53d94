VIER polisiebeamptes wat vir bedrog aangekeer is, het gister vir die eerste keer hof geloop. Dié vermeende vuil cops is Dinsdag by die Harare-polisiestasie gearresteer. Son het gister berig dié polisiebeamptes is deur die polisie se teen-korrupsie-eenheid aangekeer nadat ’n ondersoek geloods is. Dit het gekom ná bewerings dat die vier cops geld van mense geëis het vir hul vryheid nadat hulle van misdade beskuldig is. Die verdagte polisiebeamptes is drie mans – Thandubuzwe Mre­tsu, Ntsikelelo Ma­tyila en Zweledinga Sontshalabe – asook ’n vrouecop, Patience Nolundi Quba. Al dié polisiebeamptes staan in die Khayelitsha-landdroshof tereg op klagte van korrupsie en diefstal. Quba face op haar beurt ook ’n aanklag van die rig van ’n vuurwapen. Eric Ntabazalila, woordvoerder van die nasionale vervolgingsgesag (NVG), het die viertal se hofverskyning bevestig. Hy sê verder hul saak is tot Woensdag 24 Mei uitgestel vir ’n borgtog-aansoek. Volgens Ntabazalila staan die drie mans tereg op een moordklag. Die beskuldigdes is Andile Valishiya, Dominic Isaacs en Fundile Maseti. Ntabazalila sê hul arrestasie het gekom ná verskeie skietvoorvalle wat die afgelope naweek in Khayelitsha voorgekom het. Hegtenis Sowat 15 mense is die afgelope naweek in afsonderlike skietvoorvalle geskiet van wie 13 gesterf het. Valishiya, Isaacs en Maseti verskyn weer na verwagting op 2 Junie in die hof vir ’n borgtogaansoek. Hulle bly in hegtenis.