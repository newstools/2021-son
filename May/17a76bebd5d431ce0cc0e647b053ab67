DIE sprankelende persoonlikheid Tiffany Haddish is gereed om die bekroonde Ellen DeGeneres se TV-kroon oor te neem. Volgens PageSix het ’n senior NBC Universal-bron verklap dat Tiffany ’n gunsteling is en sy het ’n goeie sin vir humor en empatie. Die ‘Girls Trip’-ster het gereeld ingestaan vir Ellen DeGeneres en is nou 'n favourite om 'n day time show te kry, omdat sy 'n vars stem is. Ellen het Woensdag aangekondig dat sy ná 19 seisoene haar show gaan stop. DeGeneres besit die regte op haar show, wat deur Warner Bros vervaardig word. Dit maak dit onmoontlik om haar te vervang, sonder om 'n nuwe formaat met 'n nuwe aanbieder te begin. Haddish het destyds haar gasheer-spiere op CBS se “Kids Say The Darndest Things” gewys. Sy verskyn tans ook teenoor Billy Crystal in 'n nuwe fliek "Here Today". Intussen het Ellen 'n onderhoud met Savannah Guthrie, anker van ‘Today’ gehad. Savannah sou aanvanklik Ellen se uittrede saam met Hollywood Reporter breek, maar die nuus het vooraf uitgelek.