ALTECIA Kortje sou gister 28 jaar oud geword het. Dié pragtige ma en haar lieflike sewejarige dogtertjie, Raynecia, is in Junie 2020 grusaam vermoor. Ryan Smith (29) is verlede jaar aangekla vir dié moord en hy loop hof. Hy is ook die pa van die kind. Die lyke van Altecia en Raynecia is die middag van 12 Junie in ’n woning in Commerce Way, Belhar, ontdek. Die polisie het op hul lyke afgekom nadat die ma en kind op 9 Junie 2020 as vermis aangemeld is. Die publiek is voor dit gevra om die twee te help soek. Verwys Sers. Noloyiso Rwexana, ’n polisiewoordvoerder, het destyds gesê Altecia het etlike steekwonde gehad en die kind is op die badkamervloer aangetref. Luidens die klagstaat is die meisietjie ook met ’n mes gesteek. Smith het gisterin die Bellville-landdroshof verskyn en die saak is vir voorverhoor-verrigtinge na die Wes-Kaapse hooggeregshof verwys. Die verhoor begin op 6 Augustus. Chantel Lukas-Patrick, ’n familievriend, sê die ouers was nie by die hof nie omdat hulle baie hartseer is. “Haar seuntjie mis haar net so baie. “Op Altecia se verjaardag sou sy en Raynecia altyd gaan uiteet het. “Hulle was altyd happy en daar was altyd joy op hul gesigte.” Opsigter Kortje en Smith het van hul skooldae af ’n verhouding gehad, maar het toe opgebreek en weer later begin uitgaan. Hulle het twee kinders saam. Smith was die opsigter van die studentehuis waar die twee gevind is.