'N BEJAARDE verkragter van die Oos-Kaap, wat sy vonnis op appèl wou verminder, is met 'n swaarder vonnis geklap. Die 77-jarige man, wat sy tienerdogter in 2014 verkrag het, moet nou 'n lewenslange vonnis uitdien. Adv. Nocwaka Blorweni-Tokota, staatsaanklaer, het suksesvol aangevoer die aanvanklike vonnis van 22 jaar tronkstraf was 'n injustice en dat lewenslange tronkstraf opgelê moet word Die verkragtings het by die slagoffer, wat toe 15 jaar oud was, se familiehuis in Qonce (voorheen King Williams Town) plaasgevind. Haar pa sou haar agterna dreig om haar dood te maak as sy iemand daarvan sou vertel. Sy het uiteindelik vir die polisie daarvan vertel toe hulle haar skool eendag besoek het om oor huishoudelike geweld en verkragting te praat. Anelisa Ngcakani, woordvoerder van die nasionale vervolgingsgesag, sê die meisie het voor in die klas gesit, haar hand opgesteek en als vertel. - News24