OUDTSHOORN. – Die Eden-cluster se polisielede slaan die misdadigers se operations deesdae hard. ’n Bron vertel: “Dié intelligensie-gedrewe operasies van die Suid-Kaap-polisie het net een doel voor oë – om die Suid-Kaap feitlik dwelmvry te maak en dwelmvry te hou. “Die gemeenskap werk wonderlik saam en daarom kan ons sulke suksesse behaal.” In ’n huis in die Bongolethu-woonbuurt in Oudtshoorn is daar onlangs beslag gelê op 53 bankies tik en twee gesteelde 48 kg-gaskanne. Ses verdagtes is aangekeer. Later dieselfde dag is daar nog ’n halwe kilogram dagga, 32 bankies dagga en ’n weegskaal gekonfiskeer. Vier persone is later in Knysna gearresteer in nog ’n drug-operasie waarin Mandrax en tik gevind is. Wenk Die cops het 105 Mandrax-tablette, dagga en tik ter waarde van R35 000 gekonfiskeer. In Thembalethu in George is agt verdagtes aangekeer vir die besit van Mandrax en tik. Ladismith se polisielede, bygestaan deur die honde-eenheid van Eden, het ook toegeslaan en dwelms en ’n groot hoeveelheid ammunisie gekonfiskeer. ’n Man is aangekeer vir die besit van ammunisie nadat die cops ’n wenk uit die gemeenskap ontvang het. ’n Misdaad-intelligensie-operasie is beplan en die polisie het ook op ’n groot hoeveelheid dwelms beslag gelê. Genl.maj. Oswald Reddy, bevelvoerder van die Eden-cluster, het gesê: “Ek bedank alle gemeenskapslede wat betrokke was by dié operasies.”