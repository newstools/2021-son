SONDAG word al die moeders en moederfigure in ons lewe gevier en bederf. As jy nou nog nie ’n bederfie vir jou moeder of moeders het nie, moenie verder worry nie. Die talentvolle “Take Me to Your Heart”-sanger, Jarrad Ricketts, hou hierdie naweek vir al die wonderlike mammies ’n lekker musiekbederf. Hy beloof ’n lieflike middag vol sang in Langstraat, Kaapstad. Omdat moeders verdien om meer as een dag gevier te word, sal sy show Saterdag en Sondag wees. Ricketts sê hierdie viering strek veel wyer as die vroue wat aan ons die lewe geskenk het. Die show moet ons laat nadink. “Ek wil aandag vestig en ook dankbaarheid toon aan die mense wat rolle in ons lewens speel. Ook aan die mense wat ons ondersteun.” Saterdag se show begin 17:00 en Sondag se show sal 16:00 begin. Kaartjies kos R180 en jy kan hulle by Quicket kry. En net soos ’n mammie gaan die show ook iets ekstra bied, want daar gaan lucky draws wees.