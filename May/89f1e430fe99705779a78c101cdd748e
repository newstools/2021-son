LUIS Suárez het Saterdag die wendoel vir Atlético Madrid aange­teken wat verseker het dat Diego Simeone (bestuurder) se span vir die tweede keer in sewe seisoene as La Liga-sokkerkampioen gekroon word. Suárez, wat dié seisoen 21 liga-doele agter sy naam het, het in sy eerste seisoen vir dié klub in sewe wedstryde die wendoel aangeteken. Die sterspeler van Uruguay het dié seisoen meer punte as enige ander speler in La Liga vir sy span ingebring. Atléti het die seisoen twee punte voor sy buurspan Real Madrid voltooi en sewe meer behaal as Barcelona. Dit het die voormalige Liverpool-doelskieter genoop om ’n dwarsklap in Barcelona se rigting te swaai. ’n Emosionele Suárez het in ses seisoene by Barcelona 195 doele aangeteken. Die klub het egter kort voor die begin van die pas afgelope seisoen beslis dat hy té oud was en nie meer ’n positiewe bydrae kon lewer nie. Hy is toegelaat om hom op ’n free transfer by Atlético aan te sluit. Die 34-jarige goal poacher het egter weer die seisoen groot re-spek afgedwing en sy kritici se monde gesnoer met sy kliniese vertonings. Suárez kon nie die versoeking weerstaan om sy voormalige Barça-span daaraan te herinner dat hy hom vir die wolwe gegooi het nie. “Barcelona het my nie gevalue nie en Atlético het die deur vir my oopgemaak. Dit was baie moeilik wat ek moes deurmaak. Moeilik vir my, my vrou en my kinders. “Ek is seker Lionel (Messi) is happy vir my as ’n vriend. Dit was ’n moeilike jaar nadat Barça my so sleg behandel het. Maar ons het ’n great seisoen gehad.” – AP