OUDTSHOORN. – ’n Rapist wat twee vroue op die gholfbaan hier voorgelê en die een verkrag en die ander een beroof het, is in die streekhof tot effektief 13 jaar gevangenisstraf gevonnis. Jerome Gelderblom (24) het skuldig gepleit op die klagte dat hy op 22 Oktober laas jaar ’n 34-jarige vrou verkrag en ’n 27-jarige van haar selfoon en kontant beroof het. Die vroue was op pad na die gevangenis om kos vir familielede in die tronk te neem. Nadia Arnolds, staatsaanklaer, het die hof versoek om Gelderblom vir lank tronk toe te stuur omdat hy die misdade beplan het. Gelderblom se regshulpprokureur, Cindy Murray-Smith, het die hof versoek om af te wyk van die minimum vonnis vir rape omdat hy skuldig gepleit en nie die hof se tyd gemors het nie. Ook omdat hy reeds byna agt maande in aanhouding is. Streeklanddros Daniel Boks het by vonnisoplegging gesê die skuldige het die betrokke dag geen genade aan die twee klaagsters getoon nie. Hy het ’n mes by hom gehad om die verskrikte vroue mee te dreig. Senuwees Die vrou wat hy beroof het, is geweldig getraumatiseer en dink nog gereeld aan die voorval. Sedert daai dag voel sy onveilig. Die vrou wat verkrag is, ’n ma van vier, het in ’n verslag gesê dat haar senuwees haar opkeil en sy nie rustig kan slaap nie. Haar eetlus is weg en die verleentheid is groot. Die hof het in ag geneem dat Gelderblom skuldig gepleit het. “Die beskuldigde moet ’n vonnis opgelê word wat verhoed dat hy in die tronk deur familielede van die klaagsters verder gestraf word,” het die landdros gesê. Hy is nie ’n eerste oortreder nie en dis duidelik dat vorige vonnisse hom nie afgeskrik het nie. Gelderblom is 10 jaar vir opgelê vir die verkragting en vyf jaar, waarvan twee jaar opgeskort is, vir roof.