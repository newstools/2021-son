DIE Stormers moes Vrydag grootskaalse veranderinge aanbring vir Saterdag se Rainbow Cup-kragmeting met die Bulls in die Cape Town Stadium.Die Noord-Suid-derbystryd skop om 18:15 af. Die Westelike Provinsie se vroue span gaan teen Boland se vrouespan in die voorwedstryd om 15:00 kragte meet. Albei wedstryde word regstreeks op SuperSport uitgesaai.Die Springbok-haker Bongi Mbonambi is in die voorry in die plek van Scarra Ntuneni ingesluit. David Meihuizen gaan op slot uitdraf in die plek van JD Schickerling wat laas week sy enkel teen die Sharks beseer het. Die flank Nama Xaba het vandeesweek 'n enkelbesering op de oefenveld opgedoen.  Marcel Theunissen sal die nr.6-trui dra met Evan Roos op agtsteman. Willie Engelbrecht sal die nr.8-posisie van die bank af dek.Die skrumskakel, Herschel Jantjies, het nie betyds van 'n bobeenbesering herstel nie. Godlen Masimla  sal dus in sy plek diens agter die oond doen. Masimla en Abner van Reenen vorm 'n nuwe skakelpaar. Van Reenen is in die plek van Kade Wolhuter op nr.10 ingesluit nadat die jong losskakel knieligamente geskeur het in die wedstryd teen die Sharks.Dan du Plessis begin op buitesenter, met Ruhan Nel wat by die Springboksewesspan aangesluit het. Leolin Zas en Sergeal Petersen kry kans op die vleuels nadat Seabelo Senatla geskors is.John Dobson, hoofafrigter van Stormers, het gesê dat daar, ondanks al die veranderinge, die naweek baie is om na uit te sien."Baie van die spelers het in in die voorbereidingswedstryde beïndruk. Hulle sal die geleentheid wil aangryp om hulself in 'n groot game soos hierdie te bewys. "Ons is opgewonde om te sien wat die nuwe kombinasies met die senior spelers wat die kern van hierdie span uitmaak, kan bied," het Dobson gesê.Stormers: Damian Willemse, Sergeal Petersen, Dan du Plessis, Rikus Pretorius, Leolin Zas,  Abner van Reenen, Godlen Masimla, Evan Roos, Pieter-Steph du Toit, Marcel Theunissen, Marvin Orie, David Meihuizen, Frans Malherbe,  Bongi Mbonambi,  Steven Kitshoff (kaptein). BANK:  Scarra Ntubeni, Leon Lyons, Neethling Fouche, Ernst van Rhyn,  Willie Engelbrecht, Paul de Wet,  Cornel Smit, Edwill van der Merwe,  Andre-Hugo Venter,  Adre Smith .