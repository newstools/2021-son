 DIE polisie in die Wes-Kaap ondersoek die dood van ’n couple wat in hul slaapkamer gevind is met koeëlwonde aan die kop. Volgens kapt. Malcolm Pojie, provinsiale polisiewoordvoerder, het die couple se seun Donderdag dié gruwelike ontdekking gemaak. Die gesin is van die voorstad Lavalia in George. Pojie sê ’n voorlopige ondersoek toon dat die 59-jarige man en 61-jarige vrou Donderdag om 17:00 laas lewend gesien is deur hul seun toe hy sy ouerhuis verlaat het. “Die seun het by sy terugkoms die lyke van sy ouers in die slaapkamer ontdek.” “Albei het wonde aan hul koppe gehad,” sê Pojie. “Die polisie in Conville het op die voorval gereageer ná ’n oproep.” Forensiese kundiges het die toneel gefynkam vir bewyse en leidrade. ’n Vuurwapen is in die kamer gevind en as bewysstuk gekonfiskeer. -Times Live  