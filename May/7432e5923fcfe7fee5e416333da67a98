’N COP is Maandag in die Vrystaat gearresteer nadat hy na bewering die naweek iemand by 'n familiebyeenkoms in die kop geskiet het. Die slagoffer word in die Pelonomi-hospitaal behandel. Die bewering is dat die cop Saterdag onordelik begin raak het toe hy en sy meisie die familiebyeenkoms in Bloemfontein bygewoon het. Die slagoffer het hom toe van die yard weggejaag. Ndileka Cola, woordvoerder vir die Onafhanklike Polisie-ondersoekdirektoraat (Opod), sê die cop het sy dienspistool gebruik om die slagoffer in die kop te skiet. Die 46-jarige beampte is verbonde aan die misdaadvoorkomingseenheid in Bloemspruit. Hy sal na verwagting Woensdag in die Bloemfonteinse landdroshof verskyn op 'n klag van poging tot moord.  - News24