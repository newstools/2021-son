NÁ SY skoksege verlede Woensdagaand sal die darts-speler Giovanni Mathee vanaand by die Grassy Park Hotel daarop uit wees om te wys dat dit geen gelukskoot was nie. Nadat hy die oë laat rek het met ’n oorwinning oor Vernon Bouwers, kan hy in die eerste ronde op die wenpad bly wanneer hy teen Jason Erasmus speel. In darts is ’n oorwinning egter nooit gewaarborg nie en daarom sal Mathee nie vir Erasmus kan onderskat nie. Toets In sy ander wedstryd teen die ervare Charles Losper sal Mathee egter moet uithaal en wys. Losper behoort ’n goeie toets vir hom te wees. ’n Wedstryd wat groot belangstelling wek, is dié tussen Losper en Cameron Carolissen. As albei spelers uit die staanspoor op dreef is, kan enige een van hulle wen. Bouwers sal op sy beurt wil opmaak vir verlede week se onverwagse nederlaag wanneer hy Leslie Beukes en later Lance Rustin pak. Met die liga wat nou wyd oop is, kan nóg ’n verrassing of twee die kaarte verder deurmekaar krap. Vanaand se wedstryde: Charles Losper t Cameron Carolissen Giovanni Mathee t Jason Erasmus Leslie Beukes t Vernon Bouwers Nolan Arendse t Lance Rustin Vernon Bouwers t Lance Rustin Giovanni Mathee t Charles Losper Leslie Beukes t Jason Erasmus Nolan Arendse t Cameron Carolissen