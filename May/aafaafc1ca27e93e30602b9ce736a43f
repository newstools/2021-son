’N SPAN van Hamiltons gelaai met groot name het Saterdag in Seepunt korte mette gemaak van Villagers se flou aanslag toe hy hulle met 93-0 verneder het. ’n Aanduiding van Hammies se diepte was die feit dat die oud-Springbok-skrumskakel Rudy Paige sy debuut van die plaasvervangerbank gemaak het. Paige (31) het verlede jaar nog Superrugby vir die Sunwolves gespeel. Hy het gister sy gedagtes oor die wedstryd met Son gedeel. “Jinne, dit was net bleddie lekker om weer op die veld te wees, maak nie saak op watter vlak nie. My hart het die laaste ruk letterlik gebrand om te speel,” het hy erken. Los Volgens Earl Lewis, Hammies se ervare losskakel, was Paige goed in sy debuut. “Kyk, die wedstryd was hoofsaaklik eenrigtingverkeer. So, die gevaar is dat dinge los raak in so ’n wedstryd. Ons was teen die rustyd reeds met 52-0 voor, maar hy het baie goed gedoen toe hy opgekom het en kon die game vir ons beheer. Ek dink hy was baie gretig om terug op die veld te wees.” Die voormalige Blitsbokke Wilton Pietersen en Al­shaun Bock speel ook vir Hamiltons rugby.