'N MAN van Noordwes is gearresteer vir die beweerde verkragtings van vier minderjarige kinders. Drie van die kinders is syÂ  9- en 17-jarige kleindogters en hul 8-jarige niggie. Die vierde meisie is 'n 14-jarige buurkind. Die beweerde verkragtings het op die lappe gekom toe die 17-jarige meisie verlede Woensdag aan 'n onderwyseres vertel het dat haar oupa haar sedert gr.2 verkrag. Kapt. Aafje Botma, 'n polisiewoordvoerder, sÃª die 14-jarige meisie se ma beweer haar kind is ook deur die 46-jarige man verkrag. Die verdagte het Maandag in die Brits-landdroshof verskyn. - News24