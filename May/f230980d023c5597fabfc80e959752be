OUDTSHOORN. – Die cops ondersoek ’n klag van moord nadat ’n man se eie tjommie hom na bewering doodgelem het. Ayanda Mduma (31) is Sondagaand in die Bongolethu-woonbuurt dood toe hy ’n fight tussen twee van sy vriende wou stopsit. Mduma is in die bors gesteek en is kort daarna dood. Volgens ’n familielid was Mduma skaars weg van die huis af toe hulle kort daarna die doodstyding gekry het. Drank Die familielid sê hulle weet nie waaroor die twee vriende baklei het nie. Evelyn Malgas, ’n gemeenskapsleier, sê drank sit in die meeste gevalle agter die messteekvoorvalle in hul gemeenskap. Malgas voeg by: “Daar is ’n klomp onwettige shebeens in die buurt. Baie mense word saans by dié plekke beroof.” Die polisie in Bongolethu het bevestig ’n 21-jarige man is in verband met die voorval gearresteer.