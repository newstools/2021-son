GEORGE. – ’n Man (38) het die pak slae van sy lewe by lede van ’n stokvel gekry toe hy nie sy belofte van cheap wors kon nakom nie. Lifa “Star” Bulele het omtrént sterretjies gesien toe ’n moerige groep vroue hom uit sy shack in die Asazani-plakkerskamp gesleep en ’n pak slae gegee het omdat hy sy belofte van goedkoop boerewors verbreek het. Ou “Star” se ster het verskiet toe die vroue twee van sy voortande met planke en skoppe uitgemoker het. Lede van die lthemba-stokvel kom een keer ’n maand bymekaar. Die groep werklose vroue kook disse en verkoop dit vir ’n living. Volgens ’n komiteelid het hulle vir Star geld gegee nadat hy gesê het hy kan goedkoop boerewors vir hulle organise. Drie dae voor die stokvel se event was Star egter missing in action. Nomiselo Sidelo, die stokvel-leier, sê Star het beloof dat hy vir hulle 30 pakkies wors vir slegs R350 kon kry. Sidelo sê: “Ons het gevoel dat dit ’n bargain is, want ons betaal normaalweg R800 of meer vir ’n boks wors. “Ons het nie geweet hy gaan ons ’n kop aansit nie, want hy het aan ons gesê hy verkoop wors en vleis.” Drink Sidelo sê Star is ’n sweet talker. Hulle het kwaad geraak toe hy hulle begin vermy en nie hul calls beantwoord nie. Volgens haar het hulle kwaad geword toe hulle Star by sy shack opspoor. Hy was besig om saam met sy girlfriend te drink. Nog ’n stokvel lid, Meisie Siyoyo, sê hulle het ’n duur les geleer deur ’n sweet talker te vertrou. Sy sê: “Ons het hom vyf dae gegee om die geld aan ons terug te besorg,” Star wou nie oor die voorval praat nie. Hy’t net bevestig hy het ’n stokvel-loesing gekry.