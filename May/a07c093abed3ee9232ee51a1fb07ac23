HUGO Broos word Donderdag as Bafana Bafana se nuwe coach aangewys. Die 69-jarige Afrikabeker-wenner met Kameroen (2017) sal in absentia aangekondig word.  Hy sal na verwagting eers Vrydag in die land aankom. Son is ingelig dat Broos die Suid-Afrikaanse Sokkervereneging (Safa) voorgelees het om Molefi Ntseki te kies as sy assistent. “Dis omdat Safa nie Ntseki wil uitbetaal nadat hulle hom in Maart gepos het,” vertel ‘n hooggeplaaste bron na aan Safa.  “Dis juis waarom hulle hom nou akkomodeer as Broos se assistant,” Son is ook ingelig dat Broos  - wat net met een van sy assistente kom - iets soos 70 000 euros (R1. 1 212 603,00) per maand vereis as sy salarsispakket.  Die bedrag word verdeel tussen Broos en sy vetroueling. Safa sal môre ‘n nuuskonferensie hou waar die aankondiging gemaak sal word – dis nou te sê as daar nie nog ‘n twis in die saga is nie. Die druk is ook behoorlik op Broos wat die nasionale span gereed moet kry vir ‘n stryd teen Zimbabwe volgende week. Dis dalk Broos se rede waarom hy verkies om Ntseki in te span omdat hy (Broos) nie die luuksheid van tyd het en bekend met Bafana Bafana se groep is nie. Safa se mediabeampte het nie regaeer op Son se navrae of oproepe nie.