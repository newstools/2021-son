DIE uitgesprokke DA-LP, Phumzile Van Damme, het as parlementslid en uit die DA bedank. In 'n verklaring noem sy: "Dit was nie 'n maklike besluit nie." Sy noem ook dat sy die besluit met 'n seer hart maak. Van Damme sê verlaat nie die DA omdat dit n "rassistise party" is nie. "Laat ek dit duidelik maak, ek sal my nie by 'n ander party aansluit nie. "Ek sal ook nie my tyd gebruik om die DA aan te val nie. Ek verlaat op my eie terme, nadat ek my eie besluite gemaak het." Sy voeg by sy verlaat die DA weens die "cliques" binne die party. "As die party besluit om my reputasie te vernietig, sal ek nie in enige heen en weer (moddergooiery) betrokke raak nie." Van Damme is 'n voormalige DA personeellid en was ook die party se spin doctor tussen 2014 en 2018. Sy was tot laat 2020 ook die party se skaduminister van kommunikasie, waar sy tot met haar bedanking op die parlementêre portefeuljekomitee oor kommunikasie gedien het.