SKOLE kan 'n superspreader van die corona-virus wees. Dis die kommer van die Vrystaatse onderwysdepartement met die jongste toename in infeksies. Howard Ndaba, 'n woordvoerder vir die departement van onderwys in die provinsie, sê 32 leerders van die Hoërskool Reutlwahetse in Excelsior het hierdie week positief getoets vir die virus. Hy voeg by infeksies in skole in Ladybrand is ook 'n groot bron van kommer. “Ons is ewe bekommerd oor die toenemende gevalle van Covid-19, veral in die Mantsopa-munisipaliteit, in Ladybrand en in Excelsior. "In Excelsior is daar 'n skool met ongeveer 32 leerders wat positief getoets het, en ons koppel dit aan dinge wat buite die skool is, want dit gebeur meestal oor lang naweke." - SABC News