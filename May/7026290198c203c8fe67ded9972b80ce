REGGIE B, die skitterende kletsrymer van Rawsonville, is reg om die jonges te inspireer met ’n innoverende gospel-toer vir Jeugmaand. Julle sal die “Kolletjie i”- sanger onthou as een van die finaliste in die tweede seisoen van kykNET se baie gewilde talentprogram Maak My Famous. Hy verduidelik wat hom geïnspireer het om die gospel-toer te onderneem: “Ek het vir twee tot drie weke gesit met die idee en gedink dat dit nie gaan werk nie.” Hy vertel laggend verder: “Ek was bekommerd oor hoe en wanneer ek die toer gaan doen! En ek’t ook gedink dat my mense nie in die idee sou inkoop nie. Die oomblik toe ek die idee met hulle deel en hulle ook sê dat dit ’n goeie idee is, was ek rêrig spyt dat ek nie vroeër die idee met hulle gedeel het nie. “Ek sien uit om my storie aan mense te vertel en om jong mense hoop te gee.” Reggie B sê die toer vind in Junie plaas, spesiaal om Jeugdag op die 16de te vier. “Die respons was oorweldigend. Ons is tans 80% vol bespreek en ek hoor by baie mense ons sal Vrydag seker ook vol wees.” Die rapper het sy toerplanne met Son gedeel: Reggie B voeg by hy sal in ’n latere stadium die datum vir Saldanha ook bekendmaak.