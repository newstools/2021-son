DIE verkragting en moord verhoor van Tazne van Wyk sou Maandagoggend in die Wes-Kaapse hooggeregshof begin het. Maar dit is vir 'n jaar uitgestel. Moyhdian Pangaeker (54) het vlugtig in die beskuldigde-bank inskuif. Hy staan tans tereg op klagte van verkragting, seksuele aanranding, ontvoering en moord op die 8-jarige van die Elsiesrivier. Tazne het Februarie 2020 verdwyn toe sy laas by 'n huiswinkel in Clare-straat gesien was. Haar liggaam is byna 'n week n√° haar verdwyning in 'n stormwater-drein naby Worcester gevind. Pangaeker is kort daarna by 'n B&B in Cradock, in die Oos-Kaap opgespoor en in hegtenis geneem. Hy het glo die polisie na Tazne se liggaam gelei. In sy vorige hofverskynings het dit uit gekom dat Pangaeker 'n lang kriminele rekord het, wat terug na 1980 dateer. Hy was uit op parool toe hy die dogtertjie na bewering verkrag en vermoor het. Die rede vir die uitstel is na bewering dat daar geen regter beskikbaar was nie. Die saak sal nou weer op 16 Mei 2022 voorkom.