DIE naatbouler Anrich Nortjé is in ses kategorieë benoem vir pryse by vanjaar se prysuitdeling van Krieket Suid-Afrika (KSA). KSA het gister aangekondig sy prysuitdeling sal Maandag plaasvind. Al was die Proteas weens Covid-19 minder as gewoonlik in aksie, het hulle daarin geslaag om aan verskillende internasionale reekse deel te neem, terwyl die mees onlangse seisoen van plaaslike franchise-krieket sonder alte veel ontwrigtings voltooi is. Vroue Nortjé is benoem in die kategorieë internasionale eendagspeler (ODI) van die jaar, toetsspeler van die jaar, T20I-speler van die jaar, die KFC Streetwise-toekenning, KSA-aflewering van die jaar, SA ondersteuners se speler van die jaar en SA manspeler van die jaar. Onder die vroue is die Vrou­teas se naatboulsensasie Shabnim Ismail benoem as die internasionale T20I-speler van die jaar, ODI-speler van die jaar, SA ondersteuners se speler van die jaar en SA vrouespeler van die jaar. Dan ook vir die KFC Street­wise-toekenning én die KSA-aflewering van die jaar. Stap Aiden Markram, Temba Bavuma en Rassie van der Dussen kan ook volgende week groot wen. Hulle is in verskeie kategorieë benoem. In die vroueafdeling is Lizelle Lee, Laura Wolvaardt en Suné Luus ook in die mix om met pryse weg te stap. Ander Proteas wat in die verskillende kategorieë benoem is, is Tabraiz Shamsi, Faf du Plessis, David Miller, Dean Elgar, George Linde, Lizaad Williams, Andile Phehlukwayo, Kagiso Rabada en Kyle Verreynne. Die volledige lys van benoemings: