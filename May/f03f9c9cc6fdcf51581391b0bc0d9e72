FIRE haar! Sò eis die amptelike oppoisie in die Stad Kaapstad, die ANC, Xanthea Limberg se kop. Dit volg ná mediaberigte dat dié mayco-lid belas met water en sanitasie na bewering ook op haar CV gelieg het oor haar kwalifikasies. Volgens berigte Limberg op haar CV wat by die DA se provinsiale uitvoerende komitee ingedien is gesê sy besit ’n graad in politikus en openbare beleidsadministrasie aan die Universiteit van Kaapstad. Asook 'n graad in beleidstudies aan die Universiteit van Suid-Afrika. 'n Naweek koerant bergi ook dat Limberg slegs sertifikate het van die Kaapse Skierieland Universiteit van Tegnologie. Fiona Abrahams, woordvoerder vir die ANC-koukus, sê Limberg moet afgedank word. “Ons is nie verbaas dat nog ’n DA-lid daarvan beskuldig word om oor hul akademiese kwalifikasies te lieg nie. "Mayor Dan Plato moet Limberg dadelik afdank. Sy het oor haar kwalifikasies gelieg en wou haar loopbaan op grond van kwalifikasies wat nie eens bestaan nie bou." Abrahams voeg by dat dit duidelik is dat Limberg se CV is weens interne politieke gevegte aan die media uitgelek. "Nogtans, sy moet gaan," aldus Abrahams. "Sy het onder eed gelieg, want ’n CV is soos ’n beëdigde verklaring." In 'n verklaring sê Limberg sy het nooit oor haar akademiese kwalifikasies gelieg nie. Sy verduidelik sy het op haar CV aangedui dat sy nog besig is om haar universiteitskwalifikasies te voltooi. "Ek het geen wanvoorstelling gemaak nie. "Ondanks die feit dat ek al die inligting waarvor gevra is aan die joernalis, wie verlede naweek 'n artikel geskryf het, verskaf het is dit duidelik sy intensie was om die feite te verduister. "Hy het duidelik klaar sy mind opgemaak, op grond van verkeerde inligting wat hy van 'n "insider" gekry het." Intussen sê Cameron Dugmore, ANC-leier in die Wes-Kaapse wetgewer, die DA wys net weer hy behandel swart DA-lede anders as wit-lede. Dugmore noem dat die DA die burgemeester van die Saldanhabaai-munisipaliteit, Marius Koen, wie ook na bewering oor sy kwalifikasies gelieg het, moet skors hangend 'n ondersoek.