’N LEERDER is gisteraand in die voortslepende bendegeweld in Mitchells Plain koelbloedig doodgeskiet. Riedewaan Boltman (16), ’n gr. 10-leerder van Oval North High in Beacon Valley, is in die kop geskiet en is op die toneel dood. Die jongens wat Riedewaan geskiet het, het hom na verneem word geken en geweet hy is nie ’n gangster nie. Volgens ’n vriend wat verkies om anoniem te bly, het Riedewaan vir die skieter gesê hy is nie ’n gangster nie. Nogtans het die verdagte Riedewaan in die kop geskiet. Die verdagte se tjommies het agterna gekom en Riedewaan ook geskiet. Die voorval het omstreeks 20:30 in Rolbalstraat gebeur. Riedewaan was van ’n vriend se huis af op pad huis toe. Son hoor Riedewaan was ’n goeie sokkerspeler en gelief onder sy skoolmaats. Die omstandighede rondom sy dood word nog ondersoek en niemand is nog vir sy moord gearresteer nie. Die skietvoorval het omstreeks 06:30 op die hoek van Drakensteinweg en Matroosbergsingel plaasgevind. Die twee jong mans (albei 22) is verskeie kere raakgeskiet en albei is op die toneel dood. Die cops ondersoek ’n dubbele moord en niemand is nog gearresteer nie. Die man is in Hydrangea­straat geskiet en hy is op die toneel dood. Ook vir hierdie moord is niemand nog in hegtenis geneem nie.