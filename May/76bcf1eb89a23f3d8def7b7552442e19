KOEËLDOPPIES het regoor die parkeerterrein voor die FNB in Yorkstraat in George gelê waar skote Vrydagoggend afgevuur is. George Herald berig dat niemand egter in die voorval beseer is nie. Volgens kapt. Malcolm Pojie, 'n polisiewoordvoerder, is 'n voertuig opgespoor wat voldoen aan die beskrywing van die voertuig waarin die verdagtes gevlug het. "Daar kan ongelukkig in dié stadium nie bevestig word dat dit wel dieselfde voertuig is nie." Pojie wou nie enige kommentaar lewer oor beweringe dat daar op 'n kliënt geskiet is nie.