’N MAN van Bongolethu in Oudtshoorn wat sy saamleefmaat ná vier jaar doodgesteek het, is skuldig bevind. Xolile Blom (37) sal 15 jaar moet mang vir die moord op Cornelia Hendricks. Hendricks, ’n ma van drie kids, is op 2 Februarie 2020 met ’n mes in die nek gesteek. Blom het getuig hy en die slagoffer was in ’n woorde­wisseling betrokke omdat hy vroeër die dag saam met sy vriende bier gaan drink het. Bloei Die slagoffer was besig om groente te skil en wou hom glo met die mes steek. Hy het gekeer en het later die mes by haar afgeneem. Hy kon egter nie verduidelik hoe die slagoffer die steekwond opgedoen het nie. Hy het net gesien sy bloei. Wenzel Botha, Blom se law­yer, het betoog hoewel sy kliënt meer as een weergawe gegee het, was dit nie ’n beplande moord nie Volgens die staatsaanklaer, Brandon Smith, kan die erns van die misdaad egter nie oorbeklemtoon word nie. Sylvia Mandla, die streeklanddros, het Blom se getuienis as vals verwerp en het ook gevoel hy het geen berou vir sy daad getoon nie.