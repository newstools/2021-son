DIE queen van controversy is terug met seisoen 2 van Life With Kelly Khumalo, wat op 13 Mei op Showmax afskop. Seisoen 1 was so gewild dat dit benoem is vir die beste gestruktureerde sepie-realiteitsreeks. Die enigste ander kompetisie wat die program het, is twee ander Showmax Originals­: Lebo M: Coming Home en Somizi & Mohale: The Union. Verlede seisoen het Kelly se ma verdwyn nadat sy oor haar biologiese pa uitgevra het. Die kykers was getuie van die konflik wat sy met haar suster Zandile gehad het. Showmax belowe dat ons dié keer gaan sien hoe kwesbaar sy ná haar laaste openbare breakup is. Hoewel sy erken dat sy nie tans iemand permanent sien nie, het sy gesê daar is wel iemand met wie sy pret het. Realiteit “Ek is nie in ’n verhouding nie. Ek speel met iemand,” lap die sangeres uit. Sy verduidelik verder: “My reality show is my manier om my realiteit te besit en om beheer te neem oor wie ek is,” sê sy. “Wat ek geleer het, is dat dit my krag gee om my verhaal te eien. “Niemand kan my verhaal ooit teen my gebruik nie, want ek het dit besit. Dit is ek, wie ek is, of dit nou goed of sleg is.”