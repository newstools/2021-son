HIERDIE Sondagaand se fliek is ’n familiedrama waaruit ’n mens beslis waardevolle lesse oor gebroke families kan leer. Die televisiefilm Speelkamer met Bennie Fourie en Mila Guy wys 20:00 op kykNET (DStv se kanaal 144). Die film handel oor ’n egpaar, Wikus en Karen Welgemoed, wie se huweliksbootjie op die rotse beland het. In die proses word hulle soos skaakstukke rondgeskuif wanneer hulle in ’n geveg oor primêre toesig oor hul seuntjie betrokke raak. Verloop Gaan hulle die regte besluite neem of verstrengel raak in ’n stelsel wat dikwels deur rand en sent gemotiveer word? Speelkamer fokus op die verskeie elemente in ’n egskeiding waar alles nie altyd verloop soos wat dit moet nie. Kry solank die popcorn reg, sit agteroor en geniet die movie.