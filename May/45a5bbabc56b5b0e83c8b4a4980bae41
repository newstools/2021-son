Die polisie in die Oos-Kaap het drie verdagtes (23 tot 40 jaar) in Ngcobo en Cala gearresteer. Hulle het vermoedelik iets te doen gehad met 'n moord wat laas week in Bityi aangemeld is. Brig. Tembinkosi Kinana, provinsiale polisiewoordvoerder, sê hulle het drie voertuie teruggevind wat vermoedelik in die misdaad gebruik is. Hy sê een van die voertuie is vermoedelik in Idutywa gekaap en ’n ander is in Cambridge as gesteel aangemeld. Die polisie het ook beslag gelê op twee 9 mm-pistole en ammunisie. Die verdagtes sal na verwagting Maandag in die hof verskyn op aanklagte van moord, huisroof, die besit van gesteelde motorvoertuie en die besit van ongelisensieerde vuurwapens en ammunisie. Brig. Kinana sê nog drie arrestasies sal binnekort volg. – AlgoaFM 