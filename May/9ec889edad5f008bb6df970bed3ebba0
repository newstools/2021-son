SEWE verdagtes is gearresteer nadat hulle na bewering laasjaar twee mans op ‘n plaas in Piet Retief in Mpumalanga doodgeslaan het. Die verdagtes bring die naweek in die polisieselle deur. Hulle sal Maandag in die Piet Retief-lanndroshof verskyn. Hulle is Vrydag gearresteer oor hulle na bewering twee mans doodgeslaan en nóg ’n slagoffer, Sthembiso Thwala, byna doodgeslaan het. Volgens die polisiewoordvoerder Leonard Hlathi het die ondersoek tyd geneem nadat vyf verdagtes reeds laasjaar gearresteer is. Die direkteur van openbare vervolging het die saak verwys. Hlathi sê: “Ons soek steeds na een verdagte en ons is optimisties dat ons die verdagte sal vastrek.”