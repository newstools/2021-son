’N VOORMALIGE top cop is Vrydagaand koelbloedig in sy woning in Baysville, Oos-Londen, doodgeskiet. Brig. Joseph Jongile, afgetrede hoof van die Oos-Kaapse polisie se afdeling vir operasionele reaksiedienste, het gesterf in wat lyk na ’n huisroof. Hy het twee skietwonde opgedoen in ’n gestoei met een van die vyf rowers wat Vrydag 21:50 by sy huis in McJannet-rylaan ingebreek het. News24 berig Jongile se eggenoot en kinders is daarna vasgebind is en die huis is geplunder. Items ter waarde van R80?000 is in die voorval gesteel. Kapt. Yolisa Mgolodela, ’n woordvoerder van die Valke, bevestig dat Jongile, ’n voormalige lid van die ANC se slagvleuel, uMkhonto we Sizwe, se vuurwapen ook gesteel is. Mgolodela sê drie fietse, vier selfone, verskeie laptops, beursies en Jongile se vrou se bankkaarte kaarte is gesteel. Sake van moord en huisroof word ondersoek. Verslag News24 het die voorvalverslag gesien en gedeel. Die verslag wat aan die Oos-Kaapse polisiekommissaris, lt.genl. Liziwe Ntshinga, gerig is, lees as volg: “Die klaagster (die slagoffer se vrou) beweer vyf verdagtes het geklop by die kamer waar die slagoffer se seun geslaap het. “Hulle het hom met ’n vuurwapen gedreig en opdrag gegee om by die hoofhuis te gaan klop, en aangesê om die hond onder beheer te bring, wat hy gedoen het. “Hy het by die kombuis geklop, die slagoffer se eggenoot het die deur oopgemaak. Drie verdagtes het haar tegemoet gekom terwyl die ander twee buite gewag het. Sy is met vuurwapen gedreig en het vir die slagoffer geskree, wat toe opgestaan ??het. “Toe hy naderkom, het een verdagte hom geblok en die stoeiery het begin. “In die proses is die slagoffer twee keer geskiet en het hy geval. “Die ander huisbewoners is met elektriese kabels vasgebind en hul selfone is afgevat. “Die verdagtes het daarna die huis deursoek en drie fietse gesteel en van die toneel gevlug,” lees die verslag. ’n Polisiebron het aan News24 vertel dat die rowers die huis vermoedelik vanuit nabygeleë Bunker’s Hill-bos binnekom het. Mgolodela bevestig dat geen arrestasies nog gedoen is nie. – News24