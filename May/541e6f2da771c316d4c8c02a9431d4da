STEVEN Gerrard, legende van Liverpool, is die sewende speler wat by die Premier League Hall of Fame ingesluit is. Gerrard (40) het in ’n loopbaan van 17 jaar 710 wedstryde vir die Reds gespeel. Gewen Die voormalige talisman-kaptein van Liverpool het nege groot trofeë verower, waaronder die Champions League. Gerrard is die eerste Hall of Famer wat nie ’n Premierliga-titel gewen het nie. Hy sluit hom aan by Roy Keane, Eric Cantona, Frank Lampard, Dennis Bergkamp, Alan Shearer en Thierry Henry op die lys. Gerrard is in 2003 as kaptein van Liverpool aangewys en het twee jaar later die Reds na Champions League-glorie gelei. Liverpool het AC Milan in Istanbul geklop om die gesogte­ Europese kroon te wen. Hy het ook twee FA Cups, drie League Cups, ’n Uefa Cup en ’n Uefa Super Cup met die span van Liverpool gewen. – AP