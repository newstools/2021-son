INWONERS het Woensdag voor die landdroshof op Murraysburg, ter ondersteuning van 'n plaaswerker betoog. Anthony Koopman is na bewering in Februarie 2020 deur 'n plaasboer en sy seun aangerand, nadat hulle vermoed het hy het skape gesteel en doodgemaak. Die seisoenale werker beweer dat die pa en seun ook blank bullets op hom geskiet en terwyl hy op die grond gelê het, het die twee mans ook gedreig om met hul bakkie oor hom te ry. Koopman het in die voorval ernstige beserings opgedoen, onder meer 'n hou blykbaar met die agterkant van die geweer teen die kop ook. Weens sy beserings kry hy nou ook epileptiese-aanvalle, wat hy nie voor die aanval gekry het nie. Volgens Koopman kon hy voor die voorval van plaas tot plaas gaan opsoek na werk. Intussen sê gemeenskapsleiers hulle is ongelukkig oor die saak wat so sloer. Thandoxolo Williams en Neville van Rooy meen dis belangrik dat daar deeglike ondersoek ingestel word na die oortreders. Die twee noem: "Dit kan nie wees dat boere mense so behandel nie." Die saak is weer 17 Mei in die hof.