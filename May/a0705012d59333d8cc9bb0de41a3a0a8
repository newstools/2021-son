DIE polisie in George het as deel van 'n 72-uur aksieplan al hul hulpbronne ingespan nadat sewe mense Sondag in Thembalethu geskiet is. Kapt. Malcolm Pojie, 'n polisiewoordvoerder, sê die sewe slagoffers het in Zone 6 gebraai toe 'n onbekende skieter op hulle losgebrand het. Pojie sê die polisie het 'n vuurwapen, wat in die aanval gebruik is, op die toneel gevind. 'n Saak van poging tot moord word ondersoek. Pojie hoop 'n deurbraak in die saak kan binnekort gemaak word. - Algoa FM