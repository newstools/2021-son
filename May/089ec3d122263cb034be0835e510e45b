PORTUGAL is ’n sterk kandidaat om vanjaar die Champions League-eindstryd tussen Chelsea en Manchester City aan te bied. Dit is omdat die Britse regering nog nie aan Uefa waarborge kon gee oor sekere toegewings wat dit sou verg om om die wedstryd na Wembley te verskuif nie. Uefa het Maandag met Britse staatsamptenare en die Football Association vergader om die wedstryd tussen die Premierliga-spanne van Istanbul af te verskuif. Uefa het besluit die skuif is nodig nadat Turkye op Engeland se rooi reislys geplaas is, wat beteken dat aanhangers nie kan reis nie. Portugal is op die groen lys, wat beteken ondersteuners sal op 29 Mei die wedstryd daar kan bywoon. Die wedstryd kan nog op Wembley gespeel word, maar dit sal toegewings oor Covid-regulasies van die regering verg. Die regering kon egter tot dusver nog nie so ’n ooreenkoms met Uefa bereik nie. Die Europese sokkerliggaam meen ’n eindstryd in Portugal sal dat dit makliker maak om toegang te kry vir borge en omroepers, wat kontraktueel terugbetaal moet word as hulle nie die wedstryd kan bywoon nie. Porto word genoem as ’n potensiële venue. Lissabon, wat verlede jaar se eindstryd aangebied het, is ook ’n moontlikheid. – AP