MUSIKANTE staan op teen die boelie van kinders. Op 29 Mei in Weltevrede in Wellington gaan die plaaslike hip-hop-sanger Locurl saam met ander kunstenaars optree om die veldtog teen boelies te ondersteun. C.O.P. van Kaapstad sal ook sorg dat daai 89 style van hip-hop, HipJive en so aan gesien kan word. Sakhe Duka van Radio KC sal die MC wees en ’n motiveringspraatjie gee. Stem Die reggae artist Q.Rock, Janine, die pa-en-seun-kombinasie DJ Crew 169, DJ Skeelo en Mekyle sal ook die mense vermaak. Janine sal met haar pragtige stem vir mammas en pappas van hul old school- gunstelinge sing. Die musiekdag word aangebied deur Positive Promotions7 en Q-Rock Entertainment vir die Dalene Davids Foundation. Hulle word bygestaan deur die volunteers Ruth Arnolds, Randy van ONE Nation ZA, A-H Photography and Sound en mense in die gemeenskap. Die Dalene Davids Foundation gaan ook 20 Q-Rock CD’s weggee. Die event fokus op die jeug en heelparty krag­tige boodskappe word gelewer.