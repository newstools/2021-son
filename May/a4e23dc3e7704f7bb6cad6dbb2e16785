’N 35-JARIGE man van Mpumalanga word daarvan beskuldig dat hy sy meisie vermoor en toe aan die brand gesteek het. Volgens die polisie is die verdagte laas Maandag in ’n shack in Sakhile in Standerton met die 23-jarige slagoffer gesien. Sy familie het later besef die shack waarin hulle is brand. Brig. Leonard Hlathi, polisiewoordvoerder, sê die verdagte het gevlug en het sy meisie agtergelaat. Die meisie is later op die toneel dood verklaar. Die polisie vermoed vuilspel omdat die man na bewering die brand begin het. -News24