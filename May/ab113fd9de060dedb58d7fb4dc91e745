DIE onderwyser van Limpopo wat daarvan beskuldig word dat hy ’n 17-jarige leerder verkrag het, het bedank. Solomon Makhuvha is steeds in aanhouding vir die beweerde oortreding. Makhuvha, wat 'n onnie by die Mbilwi Sekondêre Skool was, het die leerder glo in 2018 verkrag. Tidimalo Chuene, woordvoerder van die onderwysdepartement in Limpopo, sê hulle het die onderwyser se bedanking aanvaar. “Sy bedanking is aanvaar en dienooreenkomstig verwerk. Hy is intussen van ons stelsel verwyder. “Ons beskou beskuldigings teen hom as ernstig en kommerwekkend.” Chuene sê hulle wil nou hê die wet moet sy gang gaan. - SABC News