SUID-AFRIKAANSE boks­legendes kom op Woensdag 23 Junie van heinde en ver in Springs aan die Oos-Rand byeen om Jimmy Abbott te herdenk. Hy is onlangs oorlede. Abbott, wat 19 van sy 26 boksgevegte as swaargewig gewen het, is op Sondagaand 21 Maart by sy huis in Heidelberg aan hartversaking oor­lede. Die spesiale geleentheid word by Jubilee Motors by Vierde Laan 68 in Geduld, Springs, gehou. Onder die talle bekendes wat teenwoordig sal wees, is Kallie Knoetze, Gerrie Coetzee, Pierre Coetzer, Harold Volbrecht, Brian Mitchell, Piet Crous, Jeff Ellis en Stan Christodoulou. Net 25 tafels is beskikbaar. Dit kos R3 000 per tafel of R350 per persoon. Die organiseerders sê dit is ’n aand wat ’n mens nie durf misloop nie. Belangstellendes kan hul bespreking doen by Lucia by 079 529 7016 of by Herman by 083 325 6919.