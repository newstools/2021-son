'N MAN van Durban is 18 jaar tronkstraf opgelê nadat hy skuldig gepleit het op die moord van sy swaer. Mbukiswa Mkhize (34) het op 6 Oktober 2019 na Zomokuhle Ndlovu (54) se huis in die Thembalihle-omgewing gegaan en hom geskiet. Ndlovu is in die maag en nek geskiet. Hy is op die toneel dood verklaar. Kol. Thembeka Mbele, 'n polisiewoordvoerder, sê Mkhize is in Desember 2019 met die moord verbind. Die ondersoek het bevind Ndlovu was vermoor weens huishoudelike geweld tussen hom en Mkhize se suster.