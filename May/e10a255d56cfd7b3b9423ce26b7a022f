BRANDWEERSPANNE moes Vrydag vroegoggend inspring om 'n brand by die Bellville Civic Centre te blus. Die brand, wat om 05:36 begin het, is om 08:00 onder bedwang gebring. Dit is uiteindelik net na 11:00 geblus. Jermaine Carelse, woordvoerder vir Stad Kaapstad se brand- en reddingsdienste, verduidelik dat 'n veiligheidsmaatskappy aangemeld het dat rook vanuit die basement van die sentrum kom. "Die eerste beamptes op die toneel was van Belhar-brandweer en het bykomende hulpbronne aangevra omdat die brand na die dakafdeling versprei het." Nog 'n video wat aan Son verskaf is oor die brand vanoggend by Bellville Civic Centre. pic.twitter.com/pBXoVl20Ra Sowat 35 personeellede en nege brandbestrydingstoerusting is gebruik. Carlese sÃª die skade is gekonsenteerd op plekke soos die onderverhoog en verhooggebiede en 'n gedeelte van die ouditorium. Die brand het ook aansienlike skade aan die dak aangerig. Die oorsaak van die brand is nog onbekend.