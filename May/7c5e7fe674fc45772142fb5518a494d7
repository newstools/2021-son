GENADENDAL. – Ná meer as twee maande is die 78-jarige Lorraine Jantjies steeds soek. Ouma Jantjies, wat aan Alzheimer’s ly, het op 15 Februarie vermis geraak nadat sy haar huis verlaat het. Sy is nog nooit weer daarna gesien nie. Sedertdien is daar al hoog en laag na haar gesoek. In die mees onlangse soektog sou ’n scan-masjien gebruik word wat menslike oorskot kan opspoor. Daarvan het egter niks gekom nie omdat die terrein glo te klipperig is. Volgens George Williams van Track N Trace het hulle weer die omliggende areas met snuffelhonde deursoek, maar kon niks opspoor nie. Williams sê: “Ons het ons soektog uitgebrei ál langs die N1 na Johannesburg. “Sy het voorheen daar gewoon en was vir die afgelope drie jaar in Genadendal. Bloes “Ons het by alle lykshuise en hospitale op hierdie roete navraag gedoen; ook by alle aftrek-plekke waar die lang­afstand-trokke stop, maar dit het niks opgelewer nie.” Jantjies het laas ’n swart langbroek en blou bloes aangehad. Sy ly aan lae bloeddruk en kry gereeld floutes. Volgens die polisie gaan die ondersoek en soektog na die vermiste vrou steeds voort. Enigeen met info kan Albert Adams by 083 445 9787 bel of kontak die plaaslike polisie by 028 251 1000.