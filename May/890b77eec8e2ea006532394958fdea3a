MANQOBA Mngqithi, die mede-afrigter van Mamelodi Sundowns, is nie juis omgekrap daaroor dat sy span nie die Premierliga-seisoen met ’n rekord-getal punte gaan afsluit nie. Sundowns het vandeesweek seker gemaak hulle stap vir die vierde keer agtereenvolgens met die Premierliga-titel weg. Mngqithi se span het SuperSport United maklik met 3-1 geklop om seker te maak van die titel. Sundowns het in die 2015-’16-seisoen ’n ongeëwenaarde 71 punte ingesamel. Met net drie ligawedstryde oor, sal die Brazilians net tot 69 punte kan vorder indien hulle die maksimum punte insamel. “Ons het ons eie targets wat ons vir die seisoen gestel het. Dit sou nice gewees het om dit te vermag. “Ons gaan baie naby wees en sien uit na die laaste drie wedstryde,” het Mngqithi bygevoeg.