TWEE bendelede is van dwelmbesit aangekla toe drugs in die aanhoudingselle van ’n Kaapse hof by hulle gekry is. Kapt. FC van Wyk, polisiewoordvoerder, sê die gangsters was Donderdag by die Bishop Lavis-landdroshof. Van Wyk verduidelik dat die ingesmokkelde dwelms bestem was vir ’n ander bendelid wat in dieselfde hof sou verskyn. “?’n Intelligensie-gedrewe operasie wat op aktiwiteite in en om die landdroshof in Bishop Lavis fokus, het gelei tot verdere aanklagte teen twee verdagtes wat Donderdag in aanhouding was. Dít toe dwelms in hul besit gevind is. “Die hofordonnanse het inligting ontvang dat dwelms in die aanhoudingselle ingesmokkel is en dat dit bestem is vir ’n bendelid wat in ander ’n saak verskyn.“Die aanhoudingselle is deursoek en die lede het 58 Mandrax-tablette by ’n 28-jarige verdagte gevind. “Verdere soektogte het daartoe gelei dat ’n 30-jarige man in besit was van vier sakkies tik, een stop dagga en ’n Mandrax-tablet gevind.“Die twee verdagtes behoort aan verskillende tronkbendes.” Die verdagtes is aangekla en is in die Bishop Lavis-polisiekantoor aangehou. Hulle het Vrydag in dieselfde hof verskyn vir die besit van dwelms. – TimesLive