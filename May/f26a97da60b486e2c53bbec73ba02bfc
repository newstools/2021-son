DIE Springbok-skrumskakel Embrose Papier het sy kontrak met die Bulls verleng wat hom vir die afsienbare toekoms op Loftus Versfeld sal hou. Die Bulls het Maandag aangekondig Papier (24) het sy kontrak hernu. Dié boorling van Clanwilliam speel reeds sedert sy skooldae sy rugby in Pretoria. Hy was as skoolseun ’n groot sensasie by Hoërskool Garsfontein. Toekyk Hy het in 2017 die Junior Springbokke by die Wêreldtoernooi vir o. 20’s verteenwoordig. Die daaropvolgende jaar het hy sy Springbok-debuut in Amerika in ’n toets teen Wallis gemaak. Hy sou die Bokke nog vyf keer in 2018 verteenwoordig. Ongelukkig het Papier in die seisoen ná sy Bok­debuut nie genoeg gedoen om die Wêreldbeker-groep in 2019 te haal nie. Hy moes toekyk hoe Faf de Klerk, Herschel Jantjies en Cobus Reinach in Japan in die Bokke se nr. 9-trui gedy. Papier is saam met Zak Burger en Keagan Johannes die Bulls se skrummies.