JOHN Comitis, Cape Town City se baas, se kat-en-muis-speletjies oor die aanstelling van die klub se nuwe coach, Eric Tinkler, flous niemand nie. Son verneem Comitis sal die 50-jarige Tinkler binnekort onthul as die man wat die leisels by Jan Olde Riekerink gaan oorneem. Comitis het die Nederlandse coach onlangs op “administratiewe verlof” geplaas terwyl daar nog vier wedstryde oor is en ’n posisie onder die top-agt wat vir die Kaapse span wink. Son verneem betroubaar Olde Riekerink het wel die trekpas gekry. Die besluit is natuurlik geneem om plek te maak vir Tinkler, wat in November laas jaar deur Maritzburg United gepos is. Comitis probeer Tinkler se skuif terug na die Citizens downplay. “Muhsin (Ertugral) is ook in Kaapstad,” vertel Comitis. “Net so is Gavin (Hunt),” voeg die City-baas by. Gestig Luidens berigte was Tinkler se naam ook onlangs in die hoed vir die Bafana Bafana-pos, maar dit was niks minder as gerugte nie. Hy was in 2016 by City toe die klub gestig is en het die Telkom-beker ’n jaar later­ met die span gewen.