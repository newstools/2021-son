DIE polisie het tydens klopjagte in die Kaapse woonbuurte, Westlake en Noordhoek, op heroïne en Mandrax ter waarde van R2 miljoen beslag gelê. Die cops het ook by 'n huis in Kraaifontein, wat as karate-studio gebruik word, toegeslaan. Daar het hulle op dagga-produkte, waaronder koekies, muffins en milkshakes, beslag gelê. Die klopjag volg nadat daar Dinsdag crystal meth, heroïne en kokaïen van R5.5 miljoen in die Namakwaland-omgewing gevind is. Kol. André Traut, 'n polisiewoordvoerder, sê in Westlake is ’n stoorfasiliteit deursoek waarna ’n 33-jarige man van Hanover Park gearresteer is. Meer as 11 000 Mandrax-tablette en net minder as ’n kilogram tik is in die stoorfasiliteit gevind. Die man se Volkswagen Polo is ook op beslag gelê. Die polisie het toe by nog ’n stoorfasiliteit in Noordhoek toegeslaan waar 17 810  Mandrax-tablette en 2kg tik gevind is. Genl. maj. Thembisile Patekile, waarnemende polisiekommissaris, het die nasionale ingrypingseenheid vir hul werk geloof. - News24