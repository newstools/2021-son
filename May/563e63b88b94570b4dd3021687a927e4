'N VRYSTAATSE vrou is in die hospitaal opgeneem nadat sy na bewering haarself en haar twee kinders vergiftig het. Die kinders is Donderdagoggend dood. Kol.Thandi Mbambo, 'n polisiewoordvoerder sê die polisie was Donderdagoggend om 05:50 na 'n huis in Tshiame C in Harrismith ontplooi. Met hul aankoms op die toneel is die lyke van 'n 9-jarige kind en 'n 3 maande oue baba gevind. 'n 31-jarige vrou het ook op die grond gelê. Die ma is tans in 'n kritieke toestand in die hospitaal. Mbambo sê die motief agter die beweerde moorde en poging tot selfmoord is in dié stadium onbekend. - News24