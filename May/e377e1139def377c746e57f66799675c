DAAR is nog geen bevestigde gevalle van die Covid-19-variant in Suid-Afrika wat die gesondheidstelsel in Indië verlam het nie. Die inligting is Donderdag tydens die weeklikse perskonferensie van die Wes-Kaapse premier, Alan Winde, met die media gedeel. Suid-Afrika oorweeg dit tans om internasionale reisigers, as voorsorgmaatreël, onder kwarantyn te plaas. Vroeër die week het die nuusgebreek van 14 bemanningslede op 'n boot uit Indië in die Durbanse hawe wie positief getoets het. News24 berig dat ook in Gqeberha het 14 bemanningslede op 'n vragvaartuig van Mombasa in Kenya positief getoets vir ide corona-virus. Na wat berig word het die skip na bewering verkeerdelik verklaar dat daar geen geval aanboord was nie. Die nuwe 'variant van kommer' is nie op een van die skepe opgemerk nie. Dr. Keith Cloete, hoof van gesondheid in die Wes-Kaap, sê die nuwe variant wat waarskynlik die derde vlaag van Suid-Afrika sal oorheers, is heelwaarskynlik die sogenaamde Suid-Afrikaanse variant. Die provinsie waag egter geen kanse nie.