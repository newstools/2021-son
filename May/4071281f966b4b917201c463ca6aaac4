DIE voormalige Mej. Wêreld Rolene Strauss is terug by die huis. Sy het Dinsdag op haar Instagram geskryf: “Dankie vir al die gebede. Ek voel baie beter, word vandag ontslaan en sien binnekort my seuns. “Dokters het ’n diagnose gemaak oor wat my moontlik siek gemaak het en ek het die medikasie om by die huis gesond te word.” Haar post kom nadat sy twee aande in die hospitaal moes deurbring. Dít nadat sy na die noodeenheid gehaas is. Haar man, D’Niel, het Sondag die nuus op Instagram gedeel in ’n lang onderskrif by ’n foto van Rolene in die hospitaalbed. Jy kan die volledige boodskap gaan lees by son.co.za. Hy vertel hoe 2014 se Mej. Wêreld- en Mej. Suid-Afrika-koningin baie siek geraak het. Moeilik Hulle het gehoop sy gaan net vir een aand in die hospitaal wees. Hy bieg ook in die nege jaar dat hy sy vrou ken, was sy nog nie een keer siek nie. “So, dit is vir my baie moeilik om te sien.