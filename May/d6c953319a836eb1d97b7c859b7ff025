DIE Suid-Afrikaanse Sportkonfederasie en Olimpiese Komitee (Sas­kok) het gister ’n voorlopige lys van name gepubliseer van atlete wat vanjaar aan die Olimpiese Spele in Tokio, Japan, gaan deelneem. Die aanvanklike groep van 64 atlete wat reeds vir die Spele gekwalifiseer het, is in ’n aanlyn konferensie bekend gemaak. Daar is talle atlete wat nog ’n geleentheid het om te kwalifiseer en bykomende spanaankondigings sal mettertyd gedoen word. Die span is ’n mengsel van ervare en nuwe talent, en baie spanlede het reeds die Groen-en-goud van Team South Africa op vorige Olimpiese Speles en ander hoëprofiel-wêreldbyeenkomste gedra Die openingseremonie van die Olimpiese Spele is op 23 Julie, met die Spele wat op 8 Augustus tot ’n einde kom. Meer as 11 090 atlete uit 205 lande gaan na verwagting die byeenkoms bywoon waar hulle aan 33 sportsoorte (50 dissiplines) gaan deelneem. Op die laaste Olimpiese Spele in Rio de Janeiro, Brasilië, het Team South Africa 10 medaljes huis toe gebring. Dit was ses medaljes meer as in Londen 2012. Barry Hendricks, Saskok-president, het gister gesê: “Met al die uitdagings wat die wêreld in die algemeen as gevolg van die Covid-19-pandemie moet trotseer en wat tot die uitstel van die Spele gelei het, is dit baie opwindend om die eerste lede van Team SA geluk te wens. Groei “Baie geluk aan die span­lede wat gekies is. Al jul deursettingsvermoë en harde werk het vrugte afgewerp. Ons is vol vertroue dat julle die hele land trots sal maak.” Teenkanting in Japan groei egter steeds oor die aanbied van die Spele later vanjaar. ATLETIEK – Akani Simbine, Clarence Munyai, Antonio Alkana, Cheswill Johnson, Ruswahl Samaai, Rocco van Rooyen, Jason van Rooyen, Stephen Mokoka, Desmond Mokgobu, Elroy Gelant, Wayne­ Snyman, 4X100 m- aflos (mans) en 4X400 m- aflos (mans), Wenda Nel, Dominique Scott, Gerda Steyn en Irvette van Zyl. KLIM – Erin Sterkenburg en Chris Cosser; FIETSRY – Johan Spies, Charlene du Preez, David Maree, Daryl Impey, Ryan Gibbons, Nicholas Dlamini, Ashleigh Pasio-Moolman, Carla Oberholzer, Alan Hatherly, Candice Lill en Alex Limberg; GIMNASTIEK – Caitlin Rooskrantz; VROUEHOKKIE – Quanita Bobbs, Erin Christie, Lisa Deetlefs, Lilian du Plessis, Nicole Erasmus, Tarryn Glasby, Robyn Johnson, Charne Maddocks, Lerato Mahole, Phumelela Mbande, Edith Molikoe, Kristen Paton, Tarryn Potts, Celia Seerane, Nomnikelo Veto en Onthatile Zulu; MANSHOKKIE – Erasmus Pieterse, Timothy Drummond, Austin Smith, Mohamed Mea, Matthew Guise-Brown, Jethro Eus­tice, Nduduzo Lembethe, Taine Paton, Nicholas Spooner, Clinton Panther, Samkelo Mvimbi, Dayaan Cassiem, Mustapha Cassiem, Nqobile Ntuli, Keenan Horne, Tevin Kok; SEILJAG – Alex Burger en Benjamin Daniel; SURFING – Bianca Buitendag