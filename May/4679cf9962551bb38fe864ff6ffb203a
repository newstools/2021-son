SUID-AFRIKANERS kan hulle maar gereed maak, want saam met die kouefront kom daar ook beurtkrag. Eskom sê fase-2 beurtkrag sal van Maandag 16:00 tot Dinsdagoggend 05:00 toegepas word. Daar is egter 'n groot moontlikheid dat beurtkrag vir die res van die week kan voortduur. Volgens die kragreus kom die nuutste ronde beurtkrag weens die hoë aanvraag na krag weens 'n kouefront wat baie vroeër as verwag deur die land beweeg. Dié staatsbeheerde-instelling voeg by dat die beperking op kragverskaffing regdeur die winter, wanneer die vraag na elektrisiteit hoog is, sal voortduur. Dit verhoog ook die moontlikheid van verdere beurtkrag. Intussen doen Eskom 'n beroep op verbruikers om krag spaarsamig te gebruik