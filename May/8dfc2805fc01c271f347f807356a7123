ROBERTSON. – Motoriste het weer rede om te smile, want die dorp se potholes word uiteindelik gefix. Son het onlangs berig oor baie ontevrede motoriste wat aanhoudend oor die talle slaggate moan. Die slaggate is veral in die bodorp. Verskeie mense het gal gebraak en aan Son gesê hul karre se tyres hou dit nie. ’n Motoris het gesê hy neem jaarliks sy lisensie uit en betaal sy belasting getrou. Hy meen as hy dié dinge op datum kan hou, moet die government mos toesien dat alle paaie in ’n ordentlike toestand is. Bedank Kort nadat Son ’n navraag oor die slaggate na die Langeberg-munisipaliteit se mayor gestuur het, het die kantoor geantwoord. Riaan de Jong, die PA, het gesê die herstel van paaie vind wel nog gereeld plaas. Gisteroggend was munisipale werkers hard besig om die potholes met teer op te vul. ’n Motoris, Gert Gordon, het Son kom bedank, maar gesê die opvul van potholes gaan nie lank hou nie. “Hierdie paaie dateer uit Noag se dae en moet ordentlik geteer word,” het Gordon ernstig gesê. Volgens die werkers is hulle opdrag gegee om alle slaggate in die dorp te herstel. 