DIE geskiedenis is nie aan die kant van die Waikato Chiefs voor die naweek se Superrugby Aotearoa-eindstryd nie. Dié buiteperd vir môre se titelbepalende stryd teen die Canterbury Crusaders moet doen wat geen span nog ooit kon nie. Dit is om die gasheer in die eindstryd van dié kompetisie in Christchurch te klop. Ses spanne het al probeer en almal het misluk. Clayton McMillan, waarnemende afrigter van die Chiefs, skrik egter nie vir dié Mission Impossible nie. Respekteer McMillan sê: “Op enige dag kan enige span geklop word en ons het dit bewys. “Die Crusaders is die maatstaf in dié kompetisie en ons respekteer hulle, maar ons het die reg verdien om in ’n eindstryd te speel. Ons moet net Saterdag die job gaan doen.” Vir die Chiefs om te wen sal hul groot ster, Damian McKenzie, weer op alle silinders moet vuur met sy algemene spel en korrelwerk pale toe. Saterdag se eindstryd skop 09:00 op DStv-kanale 201 (SS Grandstand) en 211 (SS Rugby). Crusaders: Will Jordan, Sevu Reece, Leicester Fainga’anuku, David Havili, George Bridge, Richie Mo’unga, Mitchell Drummond, Cullen Grace, Sione Havili Talitui, Ethan Blackadder, Samuel Whitelock, Scott Barrett (k), Michael Alaalatoa, Codie Taylor, George Bower. BANK: Brodie McAlister, Tamaiti Williams, Oliver Jager, Mitchell Dunshea, Tom Sanders, Bryn Hall, Dallas McLeod, Braydon Ennor. Chiefs: Damian McKenzie, Jonah Lowe, Anton Lienert-Brown, Alex Nankivell, Etene Nanai-Seturo, Bryn Gatland, Brad Weber, Luke Jacobson, Lachlan Boshier, Pita Gus Sowakula, Mitchell Brown, Tupou Vaa’i, Angus Ta’avao, Samisoni Taukei’aho, Aidan Ross. BANK: Bradley Slater, Ollie Norris, Sione Mafileo, Naitoa Ah Kuoi, Zane Kapeli, Te Toiroa Tahuriorangi, Rameka Poihipi, Chase Tiatia. 