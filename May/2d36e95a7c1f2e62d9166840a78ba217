DIE munisipale bestuurder van die Rustenburg-munisipaliteit in Noordwes is in die hospitaal nadat hy vandeesweek deur stakende werkers aangerand is. Victor Makona is intussen deur 'n waarnemende munisipale bestuurder vervang. Makona is Woensdag tydens 'n site visit deur werkers van die munisipaliteit se elektrisiteit-eenheid aangerand. Hy het 'n geskil oor oortydgeld probeer oplos. "Die munisipale bestuurder is ná die betreurenswaardige voorval na die hospitaal gehaas waar hy tans mediese sorg ontvang. 'n Saak is by die polisie aangemeld en word as hoë prioriteit hanteer," sê Mpho Kunou, die mayor. David Magae, munispale woordveorder, sê Makona herstel goed. "Wetstoepassers werk hard om die skuldiges van dié afskuwelike daad vas te trek en te verseker dat die reg sy gang gaan" sê Magae. - News24 