DIE Wes-Kaapse minister van kultuursake en sport, Anroux Marais, het ook Saterdag die staptog vir die Run for the Oceans-veldtog gejoin. Plaaslike drawwers, stappers en omgewingsaktiviste het die herfskoue aangedurf om hul deel ten bate vir die Adidas Run for the Oceans-inisiatief te doen. En die minister het haar drafskoene aangetrek en ook deelgeneem aan die staptog wat oor die tydperk van 28 Mei en 8 Junie plaasvind. Die staptog is gereël om die erge probleem met plastiekafval in onse oseane aan te spreek. Deelnemers word aangeraai om die Adidas running app, Strava of Joyrun te gebruik om hul runs te record. Vir elke kilometer wat op die app gerecord word, gaan Adidas en sy partner, Parley, die ekwivalent van tien plastiekbottels van strande verwyder. News24 berig dat Marais opgewonde was om deel te neem aan die geleentheid en het 5km afgelê. “Net om ‘n paar kilometers te draf, kan ‘n groot verskil maak,” aldus die minister. “Ons weet ons het ‘n probleem met plastiek en ons makeer innoverende maniere om daarvan ontslae te raak. Ons kort hulp van almal, orals, om die probleem aan te spreek en hierdie is ‘n goeie begin.” – News24