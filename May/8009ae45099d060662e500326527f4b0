’N OUPA het verdrink nadat strome hom Vrydag by die strandmeermond oos van Grotto Beach in Hermanus meegesleur is. Andre Barnard, die stasiebevelvoerder vir die Nasionale Seereddingsinstituut (NSRI) bevestig dat die 66-jarige saam met sy dogter en kleinseun by die strandmeer geloop het toe hy en die kleinseun moontlik in vlak water langs die strandmeer in strome vasgevang is. “Swaar reënval het veroorsaak dat die strandmeer sy oewers verlede oorstroom het. “Die man se dogter en ’n omstander het hom tot by die strand gehelp. Die seuntjie het op eie stoom uitgekom. “CPR-pogings is op die man uitgevoer en die NSRI-Hermanus-diensbemanning, Wes-Kaapse gesondheidsorg-EMS, CMC-ambulansdienste en die SAPD is geaktiveer.” Barnard sê ’n paramedikus van die NSRI het gevorderde lewensondersteunende metodes op die oupa toegepas toe hy hom aan die ander kant van die strandmeer bereik, maar die man was reeds dood. Hy voeg by die negejarige kind is ongedeerd. “Die man se lyk is in die sorg van die Wes-Kaapse gesondheidsdepartement se forensiese patologiediens gelaat. “Die polisie het ’n ondersoekdossier geopen. “Meegevoel word aan die gesin oorgedra. Die NSRI loof die pogings van familie en omstanders op die toneel.” – TimesLive