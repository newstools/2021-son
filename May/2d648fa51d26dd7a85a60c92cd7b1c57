SES gesinslede is dood in 'n huis in Thaba Nchu in die Vrystaat gevind. Die oorledenes is gevind nadat ’n werker van ’n hardewarewinkel by 'n plaaslike polisiestasie gaan aanmeld het dat hy sy werkgewer 10 dae laas gesien het. Die polisie het ondersoek ingestel en op die lyke afgekom. Eers is 'n 44-jarige man, twee meisies van ongeveer 8- en 10 jaar oud en 'n seun van ongeveer 3 jaar oud gevind. Daarna is die lyke van 'n vrou van ongeveer 38 jaar oud en 'n 11-jarige seun onderskeidelik in die slaap- en badkamer gevind. Daar was geen beserings aan die liggame nie, maar almal was opgeblaas. Die oorsaak van hul dood is nog onbekend. Die oorledenes was vermoedelik oorspronklik van die Demokratiese Republiek van die Kongo. - SABC News