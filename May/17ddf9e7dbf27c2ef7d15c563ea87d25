INWONERS van Langa het die Stad Kaapstad versoek om ’n heining te bou om die waterkanaal waarin die eenjarige Ivakele Xolose vandeesweek dood gevind is. Ivakele het na bewering gegly en in die kanaal beland. Sy pa het sy liggaam die volgende dag in die kanaal gevind. Samkelo John, ’n wyksraadslid, sê die voorval kon vermy gewees het as daar beter fasiliteite en speelareas in die gemeenskap was. Die gebroke Siyabongo Ngwevela, Ivakele se pa, sê sy seun se verdrinking is nie die eerste een in die gebied nie. Hy voeg by dat leiers niks daaraan doen nie. Mbulelo Dwane, 'n EFF-woordvoerder, het sy medelye met die familie gedeel. Hy sê die Stad Kaapstad moet ook aandag gee aan die toestand van dié gemeenskappe. - News24 