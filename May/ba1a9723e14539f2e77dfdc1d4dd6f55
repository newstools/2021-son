CEDOMIR Janevski van Noord-Masedonië gaan Hugo­ Broos, die nuwe Bafana Bafana-afrigter, as assistent bystaan. Broos het Woensdag sy eerste amptelike nuuskonferensie as afrigter van die Suid-Afrikaanse span gehou. Onderhandel Hy het gedurende dié nuuskonferensie gesê ’n tweede assistent sal later bekend gemaak word. Dié assistent sal ’n plaas­like aanstelling wees. Safa, die SA sokkerbeheerliggaam, onderhandel nog oor dié aanstelling. Dit blyk dat Molefi Ntseki, die geposte Bafana Bafana-afrigter, dié pos kan beklee. Son het voorheen berig Safa­ kan na verneem word nie bekostig om Ntseki die volle bedrag van sy kontrak uit te betaal nie. Sy heraanstelling as assistent kan dus dien as versoening. Janevski het as speler vir Joego-Slawië en Masedonië gespeel en is tans in Ciprus hoofafrigter van Olympiakos Nicosia FC. Broos het aangedui hy gaan sy eerste twee wedstryde as Bafana-breier in Junie misloop. Hy moet na sy tuisland, België, terugkeer om sy tweede Covid-19-inenting te kry. Janevski en die ongenoemde assistent sal in beheer van die span wees.