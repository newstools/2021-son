’N MAN
(54) wat teregstaan weens ‘n klag van moord op ’n persoon in sy kompleks in
Pretoria-Noord, is borgtog geweier. Leon
Coetzee word daarvan beskuldig dat hy Thembinkosi Thabethe gesteek het ná ’n
rusie oor ’n WhatsApp-boodskap. Lumka
Mahanjana, woordvoerder van die NVG, sê die kompleks het ’n WhatsApp-groep vir
al die inwoners, maar daar word beweer dat al die wit huurders ’n eie groep
begin het. Sy sê
daar word beweer dat iemand in die “wit” groep die swart huurders varke genome
het en Thabethe ook daarvan beskuldig het dat hy korrup is. Mahanjana
sê die boodskap het glo by Thabethe uitgekom. Op 26
April toe Thabethe van die werk af terugkeer, is hy na Coetzee se huis waar hy
sy vrou oor die boodskap gekonfronteer het. Coetzee
het na bewering met ’n mes uit sy huis gekom en Thabete drie keer gesteek. Hy is
‘n paar dae later in die hospitaal dood. Die
saak is tot 20 Julie vir verdere ondersoek uitgestel.- Algoa Fm 