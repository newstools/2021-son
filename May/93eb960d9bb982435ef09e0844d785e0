SHEKHINAH het uiteindelik terug­gekeer met haar tweede album, Trouble In Paradise. Haar platinum-debuut, Rose Gold, is drie jaar terug uitgereik, maar die lang wag op haar nuutste album was definitief die moeite werd. Fans van dié sangeres het op die punt van hul stoel gesit en wag vir die bekend­stelling van Trouble In Paradise­. Bonang Matheba het die oggend van die uitreiking opgewonde getwiet: “Goeiemôre, Shekhinah­!” Die 12-snit-album is nie net baie goed deur haar fans ontvang nie. Spotify­ het die album net so baie geniet. Soveel so dat Shekhinah­ die voorblad van die African Heat Spotify­-speellys is. Sony Music Africa het op Twitter aangekondig dat die 26-jarige ook op Spotify SA se Hot Hit-speellys is. Op Twitter het haar fans hul opgewondenheid gedeel. @TySlingers twiet: “Shekhinah het nie met dié album gespeel nie! Ek is obsessed daarmee.” Terwyl @star_enby sê: “Soos ’n mens verwag het, het Shekhinah deliver! Geen skips hoegenaamd nie, die wag was beslis die moeite werd.” @Just­Jamal_­ twiet weer: “Shekhinah is die beste vocalist­ wat ons in die land het, dalk selfs die beste wat Afrika het! #TroubleInParadise.” Dit is duidelik genoeg om enigeen Fomo te gee.