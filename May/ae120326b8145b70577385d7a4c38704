TWEE mense is in Bonnievale dood nadat hulle in hul voertuig vasgevang is wat weens die swaar reën omgeslaan het. Die storm wat Woensdag die Kaap getref het, het verwoesting gesaai. Vroeg in die dag het plekke soos Bredasdorp en Struisbaai reeds deurgeloop en oorstromings is aangemeld. Talle
 video’s wys die twee dorpe onder water is weens die vloede wat mens en 
dier ontwrig. Ander wys yslike haelkorrels wat geval het. Die radiostasie AlgoaFM berig op hul webwerf 115mm reën is in Struisbraai gemeet en huise moes ontruim word. In Robertson en Hermanus is 41mm reën gemeet en in Swellendam en Grabouw is onderskeidelik 45mm en 58mm reën gemeet. Anton Bredell, LUR van plaaslike regering, omgewingsake en ontwikkeling, het aan AlgoaFM gesê nooddienste het regdeur die nag gewerk. Nog reën en sterk winde word Donderdag in groot dele van die Wes-Kaap verwag.