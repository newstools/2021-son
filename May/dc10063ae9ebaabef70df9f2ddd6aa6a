'N COP van Kaapstad wat 'n man drie jaar gelede tydens 'n stryery in Khayelitsha doodgeskiet het, is lewenslange tronkstraf opgelê. Thanduxolo Mbonyana is skuldig bevind aan die moord op Lusanda Makosana. Die nasionale vervolgingsgesag (NVG) het die vonnis Donderdag verwelkom. Die NVG sê dié misdaad tas die verhouding aan tussen die polisie en die gemeenskap wat dit dien. Mbonyana was ’n sersant in die polisie toe hy na ’n partytjie gegaan het wat sy meisie in Mandela Park gegooi het. Daar het hy Makosana sewe keer ten aanskoue van ander partytjiegangers geskiet. Mbonyana het in sy pleit- en vonnisooreenkoms erken hy het die daarna in sy motor gelaai en elders in Mandelapark gedump. Die staat het aangevoer Mbonyana was ’n polisiebeampte wat die wet moes handhaaf en kwesbare lede van die samelewing moes beskerm. - EWN