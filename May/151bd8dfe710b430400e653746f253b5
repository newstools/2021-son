CERES is in rou nadat 5 jong mense op die berugte Bella-Vista-pad oftewel 'pad van die dood' in 'n gru-ongeluk was. Volgens Jandr√© Bakker, 'n woordvoerder vir die provinsiale verkeersdienste, was vier voertuie betrokke in die botsing. "Ses passassiers in een van die voertuie het beserings op gedoen. "In 'n ligte voertuig is die manlike bestuurder en sy drie passassiers, een man en twee vroue, dood." Die bestuurder van die tweede voertuig is na die Ceres-hospitaal gehaas, terwyl die bestuurder van die derde voertuig nie op die toneel was nie. 'n Minibus taxi was die vierde voertuig. Bakker noem dat die manlike bestuurder is oorlede en ses passassiers, twee mans en vier vroue, het beserings opgedoen. Die oorsaak van die ongeluk is nog onbekend. Intussen het die Ceres-rugbyklub op Facebook hul medelye met die families betuig. Die klub noem dat onder die oorledenes is twee van hul spelers en 'n getroue ondersteuner. Die Ceres sosiale krieketklub skryf op hul Facebook-blad dat van die oorledenes op hul bestuur gedien het en was ook groot ondersteuners. Die krieketklub het intussen ook al hul wedstryde, weens die gru-ongeluk, tot verdere kennisgewing uitgestel. Lees ook meer in Maandag 10 Mei se Son Koerant