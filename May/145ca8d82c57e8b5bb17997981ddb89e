'N MAN van Mpumalanga is lewenslange tronkstraf opgelê vir die ontvoering en moord van 'n vierjarige seun in 2014. Die Mpumalanga-hoogeregshof in Middelburg het gehoor Richard Masemola (34) het lekkers en eetgoed gebruik om die kind in GaMakola in Siyabuswa te ontvoer. Brig. Leonard Hlathi, 'n polisiewoordvoerder, sê Masemola het tydens hofverrigtinge gesê 'n tradisionele geneesheer het hom gehuur om die kind te ontvoer. Hy is na bewering 'n ruim beloning aangebied. Hlathi sê Masemola se verklaring is deur die hof verwerp. "Die regter het verder vir hom gesê hy moes geweet het die tradisionele geneesheer gaan rituele sonder die ouers se toestemming op die seun doen toe hy gevra is om die kind te oorhandig." Die kind se liggaam is later sonder vermiste liggaamdele in die bosse gevind. Genl. maj. Thulani Phahla, waarnemende polisiekommissaris, sê wat Masemola gedoen het, was evil. Phahla sê sy optrede was barbaars. - News24