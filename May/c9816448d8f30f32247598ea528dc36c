DIE leier van die Vryheidsfront Plus, Pieter Groenewald, sê hy sal nie die Covid-19 jab vat nie. Die opposisiepartyleier het dié opmerking Vrydag gemaak, net voor die bekendstelling van die tweede fase van die Covid-19-inentingsveldtog, wat Maandag begin. “In my spesifieke geval sal ek nie die inenting neem nie, want voorheen het ek ’n normale griepinspuiting gekry en die gevolge, in my spesifieke geval, was negatief. “Daarom sal ek nie die inenting neem nie, want ek is nie seker oor die gevolge wat dit op my gesondheid sal hê nie. Dit bly steeds ’n vrye keuse van elke individu.” Suid-Afrika het altesaam 3?221 nuwe gevalle in die 24 uur tot en met Donderdag aangemeld, wat die totale aantal infeksies op 1 605 252 te staan gebring het. – Jacaranda FM