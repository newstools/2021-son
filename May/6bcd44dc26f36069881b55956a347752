DIE sokkerklub Ocean View FC, wat in 2005 gestig is, is twee seisoene gelede uit die die Tweede Liga gerelegeer. Die hoofafrigter, Whitney Daniels, sê die span is op koers om vanjaar se kompetisie te wen. Daniels, ’n boorling van die woonbuurt, het vir beroepsklubs soos FC Fortune, Hellenic en Milano gespeel. “Ons neem baby steps, maar maak vordering. Ons wil terugkeer na die Tweede Liga. Daar is baie talent in Ocean View. Ons moet net seker maak dat ons die geleentheid vir die spelers skep,” het hy gesê. Sokker in Ocean View sy gloriejare het in die 1970’s en ’80’s beleef. Sokkerhelde Daar was meer as 20 klubs affiliated aan die plaaslike unie. Dit is moeilik om te glo dat daar nou net twee spanne, Ocean View FC en South End, in die buurt oorbly. Henry Brown, een van die neighbourhood se sokkerhelde van die 1980’s, is nou voorsitter van South End. Cedric Daniels is op sy beurt aan die roer van sake by Ocean View FC. Albei spanne speel deesdae hul sokker in die LFA Cape District in Wynberg. Cliffie Carelse, een van die legends van die omgewing, is Ocean View FC se hoof van afrigting. Die span speel tans in Safa Cape Town se Derde Liga.