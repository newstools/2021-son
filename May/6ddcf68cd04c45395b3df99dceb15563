KOM ons trek ons dansskoene aan vir Netflix se nuwe reeks wat deur Suid-Afrika se kleurvolle jeug geïnspireer is. Ons weet Suid-Afrikaners hou van goeie musiek en dans is in ons bloed is. Netflix bring vir ons ’n nuwe show, Jiva!, wat op 24 Junie vir die eerste keer op ons skerms gaan verskyn. Die show volg Ntombi, ’n ambisieuse jong danseres uit die strate van Durban. Sy is gretig om haar frustrerende lewe agter te laat. Ntombi vorm die Trollies, ’n dansgroep, en word vergesel deur Vuyiswa, Zinhle, Lady E en Nolwazi. Hulle word ’n buitengewone dansspan op ’n missie om hul passie te volg en hulself te dans na ’n lewe waaroor hulle net kon droom. Gunsteling Jiva! word deur Scottnes L. Smith, die bekroonde kinematograaf, Mandla Dube en die draaiboekskrywer Busisiwe Ntintili geregisseer. Die hoofrolle word deur ’n paar van SA se gunsteling-aktrises vertolk – Sarafina se Noxolo Dlamini, Candice Modiselle, Sne Mbatha, Stella Dlangalala en Zazi Kunene. Die Jiva! Official Teaser op YouTube beloof relatable stories, ons gunsteling Mzanzi dance moves en musiek wat die gehoor kan laat dans – en soveel meer drama!