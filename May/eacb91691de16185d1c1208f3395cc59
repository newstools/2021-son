JY KAN jou vanaand in ’n papie lag by Project Comedy Live. Dié comedy show is deel van die Arts Unite-konsertreeks deur Bridgette Brukman in samewerking met die GrandWest Casino en Roxy Revue Bar. Hierdie reeks konserte skep die platform vir kunstenaars om terug te keer na die kunste ná die lockdown-periode waarin Suid-Afrikaanse kunstenaars nie kon optree nie. Een van die komediante wat vanaand gaan optree, is die uiters talentvolle CJ Benson van Lotusrivier. Verhoog Dié grapjas trek inspirasie vir sy inhoud uit sy eie ervaringe en sy waarnemings uit die alledaagse lewe. Benson sien homself nie as ’n stand-up-komediant nie. Hy noem homself eerder ’n “humour distribution manager”. Die ander komediante wat die verhoog met Benson gaan deel, is Lunga Tshuka, Ambrose Uren en Eugene Mathews. Vrydagaand gaan Fagrie Isaacs ook optree en Saterdagaand gaan die geliefde Kaapse sanger Nur Abrahams die gehoor kom serenade. Hierdie konsert begin 20:00. Kaartjies kos R150 en kan bestel word by bridgette@brukman.co.za.