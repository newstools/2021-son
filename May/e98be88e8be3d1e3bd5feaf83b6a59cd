’N KAPENAAR is een van twee mense wat die jongste PowerBall van R112 miljoen deel. Elkeen van hulle het ’n massiewe R56 miljoen gewen. Die bedrag is ook die grootste bedrag wat dié jaar aan ’n wenner uitbetaal is. Een van die wenners is ’n Kapenaar wat sy of haar kaartjie by die OK Minimarket in Thornton gekoop het. Die persoon het R45 by die supermark spandeer en het self die nommers gekies. Winkel Die ander persoon wat die PowerBall gewen het, het die kaartjie by Montagu Dried Fruits and Nuts in Richardsbaai, KwaZulu-Natal, gekoop. Die gelukkige wenner het net R7,50 by die winkel spandeer en het die nommers ook self gekies. Die wennommers was 3, 9, 17, 25, 39 en die PowerBall 13. Die persoon wat Saterdag se Lotto van R13 296 348 gewen het, is nog nie bekend nie, maar het net ’n R10 quick pick gespeel. Dié persoon het die Lotto deur Ithuba se website gespeel. Vanaand se PowerBall-boerpot staan op sowat R5 miljoen en die PowerBall Plus beloop R46 miljoen.