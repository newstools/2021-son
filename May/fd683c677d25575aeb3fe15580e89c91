DIE realiteit-ster en danser Zodwa Wabantu was sterk genoeg om te erken sy het ’n probleem en het haarself by ’n rehab ingecheck. Dié kaalste vrou in Mzansi was nie skaam om in die sosiale media te laat hoor sy’t hulp teen verslawing nodig nie. Sy het ’n video gepost met die caption: “Ek check myself in vir alkohol en dwelms.” In die video praat sy openlik oor haar verslawingsprobleem terwyl sy haar by ’n rehabilitasiesentrum incheck. “Ek is moeg en ek kom vir alkohol rehab toe, want ek drink my altyd dronk. “Ek is ook moeg vir dwelms. Ek snuif nie dwelms nie, maar ek is hier om te leer oor die rehab, ek is hier om dit te verken.” Sy voeg by: “Asseblief, ouens. My vriende van Durban, moenie my bel nie, hierdie is my journey. “Ek is moeg vir alkohol, selfs nou is ek dronk en ek het ’n babelas, maar ek kom Durban toe om te ontspan.” Zodwa is een van daai celebs wat regtig alles met haar followers deel. Sy het vroeër die jaar aangekondig sy wil terug skool toe gaan en sy het dié journey ook met haar fans gedeel.