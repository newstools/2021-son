DIE karkasse van twee baba dolfyne wat vandeesweek by Cefani Beach aan die Wildekus naby Oos-Londen uitgespoel het, sal na Bayworld in Gqeberha gestuur word vir verdere navorsing. Die twee is Woensdag met groot haaibytmerke op die strand ontdek. Kevin Cole, 'n natuurwetenskaplike by die Oos-Londense museum, sê die predasie van haaie is duidelik in die voorval en hulle is ook sigbaar langs die Wildekus. Hy sê die aanval op baba dolfyne is nie iets ongewoons nie. Volgens Cole kan dolfyne hulself gewoonlik teen haaie verdedig, maar as daar 'n "feeding frenzy" is of 'n kompetisie vir 'n voedselbron, sal alle soorte haaie na die kus migreer om sardientjies te volg wat tussen die Oos-Kaap en die KwaZulu-Natalse kus migreer.- Algoa Fm