DIE polisie in die Oos-Kaap het ’n manhunt begin na die drie verdagtes wat ’n bejaarde boer die naweek op sy plaas doodgeskiet het. John Viedge (79) is Sondag in die vroeë oggendure in sy huis op die plaas Highfield noodlottig gewond. Hy was saam met sy vrou toe drie verdagtes by hul huis inbreek. Die verdagtes wou na wat verneem word toegang tot hul slaapkamer kry en het toe skote deur die veiligheidshek afgevuur. Viedge is in die proses getref. Lt. genl. Liziwe Ntshinga, Oos-Kaapse polisiekommissaris, het die 72-uur aksieplan in werking gestel. Die aksieplan behels dat al die nodige hulpbronne gebruik word om 'n arrestasie uit te voer. - EWN