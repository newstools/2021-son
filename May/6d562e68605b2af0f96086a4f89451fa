EEN verrassing ná die ander het die Stugglers WP-darts­liga Woensdagaand geruk. Dié aand was dit die beurt van die Jong Turk Lance Rustin om die kaarte by die Grassy Park Hotel deurmekaar te krap. Sy twee verrassende seges het die titelwedloop boonop weer wyd oopgegooi. Opwinding soos min word Woensdagaand in die finale ronde verwag. Rustin het eers met 5-3 teen Cameron Carolissen gewen voordat hy Giovanni Mathee met 6-2 geskok het. Charles Losper, wat reeds Woensdagaand van die titel seker kon maak, het nie ’n gelukkige aand beleef nie. Hy het met 3-5 teen Jason “The Joker” Erasmus verloor en daarna met 4-4 teen Leslie Beukes gelykop gespeel. Carolissen is egter steeds in die wedloop nadat hy Vernon Bouwers verspot maklik met 7-1 afgestof het. Die reeks is op ’n naaldpunt gebalanseer omdat net een punt die drie boonste manne op die log van mekaar skei. Die uitslae is: Leslie Beukes 4-4 Charles Losper Lance Rustin 5-3 Cameron Carolissen Nolan Arendse 4-4 Giovanni Mathee Jason Erasmus 3-5 Vernon Bouwers Lance Rustin 6-2 Giovanni Mathee Jason Erasmus 5-3 Charles Losper Caneron Carolissen 7-1 Vernon Bouwers Leslie Beukes 5-3 Nolan Arendse