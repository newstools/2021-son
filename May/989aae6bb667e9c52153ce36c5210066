DIE polisie in die Oos-Kaap het ’n manhunt begin na die verdagtes wat betrokke was by die wrede moorde Donderdag op drie bejaarde vroue in Zingqolweni, Cacadu (voorheen Lady Frere). Die slagoffers is tussen 67 en 81 jaar oud. Brig. Tembinkosi Kinana, provinsiale polisiewoordvoerder, sê bure het luidens inligting agterdogtig en bekommerd geraak omdat dit so stil is by die vroue se wonings. Hulle het gaan ondersoek instel en daar is ontdek dat hulle in hul huise vermoor is. Kinana sê die polisie is Vrydagoggend in kennis gestel. Die motief vir die moorde is nog onbekend. Die provinsiale polisiekommissaris, lt.genl. Liziwe Ntshinga, het ’n 72 uur-aktiveringsplan in werking gestel om al die nodige hulpbronne te mobiliseer vir die vinnige arrestasie van die verdagtes. -Algoa Fm