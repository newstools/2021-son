DIE Gautengse LUR vir gemeenskapsveiligheid, Faith Mazibuko, vra vir kalmte nadat ses jong mans die afgelope week in 'n voorval van mob justice in Zandspruit dood is. EWN berig drie ander jong mans sterk nog in die hospitaal aan. Die groep jong mense is Woensdag in die vroeë oggendure na ’n plaaslike sportterrein geneem, waar hulle deur woedende inwoners geslaan is. Hulle is daarvan beskuldig dat hulle die gemeenskap terroriseer. Drie mense is sedertien gearresteer. Mazibuko het Donderdag die toneel besoek waar die voorval plaasgevind het. 