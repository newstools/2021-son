HERMANUS. – Sportfasiliteite in Mount Pleasant­ word erg deur diewe geteiken en gevandaliseer. By die tennisbaan is die heining en pale gesteel. Die gebou langs die tennisbane is ook al verskeie kere beskadig. Dié is nou al ’n murasie sonder dak, elektriese plugs, light fittings, waterkrane, toilette, vensters en deure. Die Overstrand-munisipaliteit sê in ’n verklaring hy probeer om ordentlike fasiliteite vir die plaaslike gemeenskap daar te stel. Hy is baie teleur­gesteld dat ’n paar breinlose mense alles vir ander ruïneer. Vervang “Duisende rande word elke jaar spandeer om gebreekte goed reg te maak en te vervang. “Ons vra alle organisasies om verantwoordelikheid vir die sportfasiliteite te neem en om daarna te kyk.” Mense wat misdadigheid wil aanmeld, kan die Overstrand-munisipaliteit by 028 313 8980 bel of die Overstrand-beheerkamer kontak by 028 313 8000/8111.