SUPAMEGA gaan glo binnekort sy eerste verskyning maak ná sy verloofde, Anele “Nelli” Tembe, se dood. En sy fans, die Megacy, is opgewonde om AKA te sien optree op die Huawei Joburg Day-fees met 947 op 28 Mei. Luidens ’n poster wat die presenter Anele Mdoda aanlyn gedeel het, sal AKA op die verhoog wees op die jaarlikse Joburg-fees. Sy foto en naam is nie van die hoofplakkaat van die geleentheid verwyder nie. Die “Composure”-rapper het nog nie bevestig of hy wel by die geleentheid gaan optree nie. Dit is ook onduidelik of die gig voor of ná die sterfte van sy geliefde Nelli bespreek is. ’n Paar weke gelede het AKA ’n verklaring uitgereik waarin hy sy aanhangers laat weet dat hy tyd af gaan neem om deur die moeilike genesingsproses te gaan. Hy het ook gesê sy span sal sy profiele in die sosiale media hanteer en gevra dat die publiek sy rouproses moet respekteer. Daar was gisteroggend ’n post op AKA se Instagram. Saam met die foto van hom is daar die Bybelvers Johannes 16:33 geplaas. Ondersteun Dit lees: “In die wêreld sal julle dit moeilik hê; maar hou moed: Ek het die wêreld klaar oorwin.” Onder die post het die Megacy weer hul favourite rapper verseker dat hulle hom liefhet en ondersteun. Dit is nie duidelik wanneer die Megacy AKA se terugkeer kan verwag nie. Wanneer dit gebeur, kan ons net bly wees en hoop dat hy genees het en weer gereed is om in die openbare oog te wees.