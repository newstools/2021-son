INENTINGS teen die corona-virus verloop heel glad in ouetehuise. Sharna Fernandez, Wes-Kaapse minister van maatskaplike ontwikkeling, sê sy verwelkom die nuus dat die inentings vorder. Teen gister het 4 426 senior burgers in 57 tehuise reeds hul inspuiting gekry. Die proses is deel van fase 2, waarin mense ouer as 60 die entstof kry. Waaksaam “Ons bejaarde inwoners loop ’n hoë risiko wat hospitalisasie en ander vorms van spesiale dienste betref. “Ons bly dus waaksaam om dadelik op te tree as die virus na ouetehuise versprei.” Residensiële fasiliteite kan inwoners van 60 en ouer op die Electronic Vaccina­tion Data System (EVDS) registreer. Die departement subsidieer bejaardes by fasiliteite al word die tehuise onafhanklik besit en bestuur. Bedank Maatskaplike ontwikkeling finansier ook 300 tehuise in die Wes-Kaap. Daar het reeds 2 670 inwoners in ouetehuise van die virus herstel. “Ek bedank al die bestuurspanne van alle ouetehuise, die nurses, personeel, beamptes en familielede vir hul samewerking om te keer dat die virus versprei. Mense wat meer info wil hê oor Covid-19-inenting kan vaccine. enroll.health.gov.­za besoek. Mense kan ook westerncape.­gov.za/department-of-health/corona­virus besoek. Die Wes-Kaapse regering vra mense om te waak teen fake nuus in die sosiale media oor Covid-19 en inentings. Mense kan dit op WhatsApp aanmeld by 067 966 4015 of email fakenewsalert@­dtps.gov.za.