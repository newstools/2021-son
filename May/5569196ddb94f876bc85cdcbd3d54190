GEORGE. – ’n Familie is erg ontsteld nadat ’n 18-jarige tiener vir die tweede keer sy 50-jarige pa aangerand het. Die matrikulant en sy pa het Dinsdag slaags geraak oor kleingeld wat nie die pad van die winkel in Borcherds huis toe gevind het nie. Die uiteinde van dié geskil is dat die pa, Lincoln Blom, se bolip nou blom van geswel wees. Die seun het glo sy pa eers gestamp voordat hy ’n vuishou op sy mond geplaas het. Blom glo dit is die tik wat sy seun se vuiste so aan die jeuk het. Kwaad Hy het gesê: “Ek het my seun winkel toe gestuur en toe hy terugkom, het ek hom gevra hoekom die kleingeld so min is. “My seun het toe hard begin praat en kwaad geraak.” Blom sê sy eens gehoorsame seun is nou ’n dissiplinêre kopseer. “Ek is nou bang dat hy dieselfde met sy ma kan doen,” het Blom gesê. Dez Flaming is Blom se buurman en ook die plaas­like sokkerafrigter. Volgens Flaming probeer hy hul buurt se jonges met sokker van die verkeerde dinge af weghou. “Daar is ’n klomp dwelms in ons gemeenskap. Ongehoorsaam “Hierdie seun is baie onge­hoorsaam en gee sy ouers­ groot probleme,” het Flaming gesê. ’n Buurtwaglid, Dannie Timmy, sê hulle moedig altyd­ ouers aan om die cops te kontak as hul kids hulle probleme gee. Timmy sê: “Dit raak nou ’n algemene ding waar kinders wat verslaaf is aan dwelms hul ouers aanval. “Baie ouers wil nie sake teen hul kinders maak nie, maar as die probleem nie aangespreek word nie, lei dit tot erger dinge.”