DIE Noord-Kaapse gesondheidsdepartement bevestig tans ’n oplewing in die aantal Covid-19-gevalle daar. Maruping Lekwene, die LUR vir gesondheid in die provinsie, sê hulle het gedurende die week van 10 tot 16 Mei 1?086 nuwe gevalle aangeteken in vergelyking met 1?818 nuwe gevalle in die week wat op 9 Mei geëindig het. Volgens Lekwene maak dié oplewing in gevalle dit nog nie duidelik of die provinsie ’n volwaardige derde golf van infeksies beleef nie. Hy sê hoewel die provinsie ’n skerp toename in Covid-19-gevalle ervaar het, is daar wel planne in plek om die situasie te hanteer. “Daar was ’n skerp toename. Ons het binne ’n week 722 gevalle aangeteken. “So, wat ons as ’n provinsie doen, is om ons kapasiteit te vergroot om te toets en op te spoor. “Ons sal ook die aanvanklike plan betreffende kwarantyngebiede in die eerste golf hersien.” Volgens die minister van gesondheid, Zweli Mkhize, staan ??die Noord-Kaap se aktiewe gevalle op 5?171, met 960 bevestigde sterftes. Die herstelkoers staan ??op 37?462 uit ’n groottotaal van 43?593 bevestigde gevalle in die provinsie. – Jacaranda FM