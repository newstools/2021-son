'N REEKSVERKRAGTER van Pretoria is Donderdag ’n stewige tronkstraf opgelê. Sello Abram Maponya is vyf lewenslange vonnisse en ’n bykomende 988 jaar tronkstraf opgelê. Maponya het meeste van sy slagoffers eers beroof voordat hy hulle verkrag het. Die hof het hom skuldig bevind aan verkragting, roof met verswarende omstandighede, huisbraak en aanranding. Die misdade is alles tussen 2014 en 2019 gepleeg. Volgens Lumka Mahanjana, streekwoordvoerder vir die nasionale vervolgingsgesag, sê Maponya het geen respek vir vroue nie, want hy het van die misdade tydens die 16 dae van aktivisme teen geweld teen vroue en kinders gepleeg. - News24