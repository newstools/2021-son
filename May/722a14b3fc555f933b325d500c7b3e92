DRIE mense is Vrydagoggend in Nyanga beseer toe 'n Golden Arrow-bus tydens 'n betoging aan die brand gesteek is. Bronwyn Dyke-Beyer, woordvoerder vir die busdiens, het die voorval bevestig. Sy sê die aanval hou verband met die operasie waarin talle taxi’s Donderdag geskut is. JP Smith, mayco-lid vir veiligheid en sekuriteit, sê protesaksie het onmiddellik ná die operasie gevolg. Daylin Mitchell, Wes-Kaapse LUR vir vervoer, sê meer as 50 taxi’s is geskut. Dyke-Beyer sê talle busse is met klippe gegooi en betogers het probeer om ’n petrolbom na 'n bus te gooi. - News24