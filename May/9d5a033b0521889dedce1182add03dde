DIE bloedige bendeskietery in Delft het die lewe van nog ’n man geëis. In die jongste skietvoorval is ’n onbekende man gisteroggend by die Covid Village-plakkerskamp in Leiden koelbloedig doodgeskiet. Die man is in die kop geskiet en is op die toneel dood. Dit is die negende persoon wat sedert die naweek in Delft se bendeskietery dood is. Dinsdagaand is drie mense doodgeskiet en nog een het die volgende dag in die hospitaal gesterf. Volgens pastoor Charles George van Delft se gemeenskapspolisiëringsforum het hulle met die polisie vergader oor die bendegeweld wat handuit ruk. Nog ’n gemeenskapswerker, Farida Ryk­lief, het ook haar kommer uitgespreek oor die bendegeweld wat toeneem. Ryklief sê: “As aktiviste vra ons dat die polisie ’n vergadering met die gemeenskap hou om bendegeweld aan te spreek. Gisteroggend “Die gemeenskap voel die polisie doen nie hul werk nie want met ’n misdaadstrategieplan kan baie van die moorde voorkom word.” In Manenberg is ’n taxi driver ook gisteroggend koelbloedig op die hoek van Lansdowne- en Duinefonteinweg doodgeskiet. Volgens kapt. FC van Wyk, ’n polisiewoordvoerder, het die skietvoorval omstreeks 07:30 gebeur en die 29-jarige taxi driver is agter die stuurwiel van sy taxi geskiet. Hy is verskeie kere geskiet en is op die toneel dood. Van Wyk sê: “Die verdagtes is onbekend en niemand is nog gearresteer nie. “Die motief vir die moord is taxi-verwant.” Die skietvoorval het omstreeks 08:21 plaasgevind en die man is op die toneel dood. Volgens Van Wyk het die man vir ’n lift gewag toe ’n onbekende man op hom losbrand. Die verdagte het van die toneel gevlug en is nog nie gearresteer nie.