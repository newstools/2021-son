Die talentvolle tweelingbroers Peter en John Talmarkes van Bonteheuwel beloof om hul fans met lekker relaxing tunes te bederf wanneer hulle in Arts Unite se konsertreeks optree. Die konserte is tans by die Roxy Revue Bar in GrandWest aan die gang. “Ons het ’n konsert van twee uur lank wat mense laat uitkom, ontspan en ons vocals­ geniet.” Die PJ Twins het ook aan ons verklap dat hulle ’n groot verrassing het. “Die briljante saxofoonspeler August West gaan ook saam met ons optree,” het die broers gister vertel net voordat hulle op pad was om te gaan oefen vir vanaand se lekker show. Die kunstenaars verduidelik watter tipe vibes fans by die show kan verwag. “Ons gaan mense op ’n goeie journey vat. Met die tipe songs wat ons gaan doen, wil ons mense in die gehoor terugneem na ’n spesiale oomblik in hul lewe.” Die PJ Twins se ander konsert is op 3 Junie in die Utopia Cafe & Lounge in Ottery. 