SYDNEY Chase sal nie ’n leuenaar genoem word nie. Khloé Kardashian se jollerige baby daddy, Tristan Thompson, het die Instagram-model en influencer vir naamskending gedagvaar nadat sy in ’n podcast vertel het hulle twee het die bed se springs laat raas. In die No Jumper-podcast-episode het sy onthul sy het in Januarie saam met Khloé se berk gekuier nadat hy gesê het hy is nie in ’n verhouding nie. Die NBA-speler het sy advokaat, Marty Singer, wat ook Khloé se advokaat is, gekry om ’n gag order na die model sowel as die podcast-uitsaaiers te stuur Die brief lui: “Mnr. Thompson het hoegenaamd geen verhouding met jou gehad nie en hy’t nooit sulke boodskappe aan jou gestuur nie.” Die 23-jarige Chase het die brief eers later gekry en toe in haar Instagram-stories verduidelik: “Ek het uiteindelik die cease & desist ontvang, ure nadat ek my post aanlyn gemaak het. “Dit is na ’n email-adres gestuur wat ek nie meer gebruik nie. “Ek gaan egter voort met die waarheid en ek kies om nie daaraan (die gag order) te voldoen nie.” Sydney het die teksboodskappe onthul wat sy van Tristan gekry het en beweer ook dat hy haar ’n paar dae ná die verjaardagpartytjie van sy en Khloé se dogter, True, gekontak het. Tristan eis dat Sydney die boodskappe moet wys of eerder haar mond moet hou. Hy sê Sydney jok en dat hy nooit met haar gejol het nie. Die oordeel kom ons nie toe nie, maar ons weet vir seker dat dit nie die eerste of tweede keer is dat Tristan arme Khloé bedrieg nie. Kyk wat het met Jordyn Woods gebeur ...