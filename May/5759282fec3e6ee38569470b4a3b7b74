’n Man wat na bewering petrol oor sy meisie gegooi en haar aan die brand gesteek het, het Vrydag in die Naphuno-landdroshof in Limpopo verskyn. Freddy Modiba (30) het homself verlede week aan die polisie oorgegee nadat hy vir drie weke voortvlugtig was. Brig. Motlafela Mojapelo, 'n polisiewoordvoerder, sê Lindiwe Mogale het haar kêrel, Modiba, in die vroeë oggendure van 6 Mei vergesel om petrol by 'n vulstasie in Nkowa Nkowa te koop. ’n Rusie het ontstaan toe hulle op pad was na Modiba se huis in die dorpie Tickyline. "Die rusie het blykbaar voortgegaan toe hulle by die huis aankom. Die verdagte het toe petrol oor sy meisie gegooi en die huis aan die brand gesteek. Die bure was bekommerd oor die frenetiese geskree en het hulle dadelik na die huis gehaas. By hul aankoms het hulle na verneem word die slagoffer in vlamme gehul gevind en hulle het daarin geslaag om dit te blus. Modiba het van die toneel gevlug. Mogale, wat ernstige brandwonde opgedoen het, is deur paramedici na die hospitaal geneem. Sy het op 14 Mei aan haar beserings beswyk. Die polisie het sake van poging tot moord en brandstigting geopen en 'n manhunt na die verdagte begin wat na bewering na Gauteng gevlug het. Die saak van poging tot moord is verander na moord nadat die slagoffer in die hospitaal dood is. Mojapelo sê Modiba is in hegtenis geneem toe hy homself Woensdag aan die polisie in Limpopo oorgegee het. – News24