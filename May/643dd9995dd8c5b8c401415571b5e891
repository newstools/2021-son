PRINSES Charlene van Monaco moet nou maar gedwee hier in Suid-Afrika bly nadat sy ’n infeksie van die oor, neus en keel (ONK) opgedoen het. Die voormalige Olimpiese swemmer en vrou van prins Albert van Monaco is Sondag as eregas na die Monaco F1 Grand Prix in Monte Carlo genooi. Prinses Charlene is oorspronklik van Zimbabwe afkomstig, maar het hier in Suid-Afrika opgegroei. Paleis Sy moes in Jan Tuisbly se karretjie ry toe sy die infeksie opgedoen het terwyl sy hier in Suid-Afrika was om bewusmaking rondom renosterstropery te skep. Die koninklike paleis van Monaco het die nuus in ’n verklaring bekendgemaak. “Tydens ’n toer na die Afrika-kontinent as deel van ’n bewaring-sending het prinses Charlene dié ONK-infeksie gekry. Die infeksie laat haar egter nie toe om te reis nie.” Sjym, ons hoop sy word sommer gou-gou gesond.