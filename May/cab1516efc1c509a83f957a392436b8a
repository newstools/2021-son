DRIE buitelanders moet hof loop nadat hulle verlede jaar met fake Covid-19-entstowwe betrap is. Daar is ook tydens die klopjag op 'n pakhuis in Germiston op 'n groot hoeveelheid vals maskers ter waarde van R6 miljoen afgekom. Sowat 400 houers, gelykstaande aan ongeveer 2 400 dosisse, vals entstowwe, is in die pakhuis gevind. Die buitelanders se arrestasie kom nadat Interpol 'n kennisgewing uitgereik het om wetstoepassers te waarsku om gereed te wees vir georganiseerde misdaadnetwerke wat munt uit die pandemie wil slaan. - SABC News