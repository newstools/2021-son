DIE Educators Union of South Africa (Eusa) het sy skok uitgespreek oor die "sinnelose leierskap" by die Fusion Sekondêre Skool in Tshwane. Eusa is omgekrap omdat die skoolhoof leerders en onderwysers beveel het om terug na hul klasse te gaan nadat 'n gr.10-leerder Dinsdagoggend buite die skoolgronde deur 'n dwaalkoeël getref is. Kabelo Mahlobogwane, woordvoerder vir die vakbond, eis dat die skool onmiddellik sluit. Die vakbond wil ook hê alle personeel en leerders moet eers berading ontvang voordat hulle na die skool terugkeer.