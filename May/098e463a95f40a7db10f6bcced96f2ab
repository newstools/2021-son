'N MA van Limpopo is gearresteer nadat sy na bewering haar 11 maande oue baba doodgeslaan het. Die polisie het Sondag op die voorval in Twinganani in die Chawl-polisiegebied gereageer. Brig. Motrafera Mohapello, 'n polisiewoordvoerder, verduidelik dat die 42-jarige vrou haarself en die babatjie na bewering in 'n hut toegesluit en hom begin slaan het. "Dit word beweer dat lede van die gemeenskap na die hut gehaas het nadat hulle die baba se desperate gehuil gehoor het. "Nadat 'n inwoner opgemerk het dat die deur gesluit was, het hy die deur afgebreek en die ernstig beseerde baba van sy moeder gered." Die baba is na 'n plaaslike kliniek geneem, maar is met sy aankoms dood verklaar. Die vrou is weens die moord in hegtenis geneem en polisieondersoeke duur voort. Mohapero sÃª die motief vir die voorval is nog onduidelik. - News24