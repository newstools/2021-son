’N DERDE leerder, wat ernstige brandwonde opgedoen het toe hulle onlangs 'n slang op die skoolgronde wou uitbrand, het aan sy beserings beswyk. Fundile Gade, Oos-Kaapse LUR vir onderwys, het die nuus Dinsdag gebreek terwyl hy by die begrafnis van een van die ander leerders bygewoon het. Sewe leerders van die Nzuluka Junior Primêre Skool het brandwonde in die voorval opgedoen. Dit nadat die brand versprei het na ’n skuur waar twee 25 liter dromme ontsmettingsmiddel aangehou is. Die houers het ontplof en het die leerders beseer. Gade het gesê vier leerders is nog in die hospitaal. Hy het ook gesê dat ’n begroting toegeken is om die gesinne te help met begrafnisreëlings. . -AlgoaFM