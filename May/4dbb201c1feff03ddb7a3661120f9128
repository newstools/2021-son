'N VROU van die Oos-Kaap is 'n 17 jaar tronkstraf opgelê nadat die hof haar skuldig bevind het dat sy 'n kleuter met 'n stok doodgeslaan het. Ncedeni Qwabe is Donderdag in die Oos-Kaapse hooggeregshof gevonnis vir die dood van die 19 maande oue Qhamokuhle Ndziba veroorsaak het. Na wat verneem word was die beskuldigde in 'n verhouding met die kind se oom. Die kleintjie was in die twee se sorg, terwyl haar ma in Kaapstad was. Volgens 'n verklaring deur die nasionale vervolgingsgesag het die voorval op 27 Julie 2020 by die paartjie se huis in Keiskammahoek plaasgevind. Anelisa Ngcakani, 'n woordvoerder vir die NGV, sê: "Qwabe het die baba met 'n perskeboom stok aangerand, omdat die kind op die vloer met water gemors het terwyl sy gebad het. "Qwabe het aanvanklik gesê dat sy die kind liggies met 'n lap geslaan het, maar dit het later tydens kruisondervraging aan die lig gekom dat dit 'n perskeboomstok was, wat die beserings veroorsaak het." Qhamokuhle is weens inwendige beserings en bloedverlies oorlede. - EWN