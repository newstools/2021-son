MARK Calvert was Sondagaand in ’n verwoestende bui toe hy sy eerste Strugglers Friend Challenge-darts-titel in die Grassy Park Hotel gewen het. Hy het nie net Jehrome Prinsloo maklik met 4-0 in die finaal geklop nie, hy het ewe maklik met Magmoed Alexander (4-0) en Mike Klassen (4-1) afgereken. Prinsloo het vir die finaal gekwalifiseer toe hy Damian Kulsen met 4-2 geklop en net-net met 4-3 teen Ryan Jones in die halfeindronde deurgeskraap het. Selfvertroue Met al die topspelers in Board-wedstryde betrokke het dit die spelers in die laer ligas die kans gebied om die kollig te steel. Met dié wedstryde agter die rug sal hulle die volgende Strugglers Friend Challenge met meer selfvertroue pak wanneer die top guns op Sondag 6 Junie terug is vir die volgende ronde. Klassen het die eerste 170 checkout van die jaar in die Strugglers Friend Challenge behaal. Gavin Felix het Elroy Dirks met 3-2 in die plaat-eindstryd geklop. Die uitslae is: Mark Calvert 4-0 Magmoed Alexander Mike Klassen 4-1 Lennie Thomas Ryan Jones 4-1 André Poole Jehrome Prinsloo 4-2 Damian Kulsen Semifinaal: Mark Calvert 4-1 Mike Klassen Jehrome Prinsloo 4-3 Ryan Jones Finaal: Mark Calvert 4-0 Jehrome Prinsloo