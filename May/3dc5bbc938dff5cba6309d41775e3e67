DAAR is onlangs ou inwoners van Hillside in Kaapstad opgemerk ... Channel24 berig dat ses voormalige akteurs van 7de Laan ver­lede week hul eie mini-reünie in Houtbaai gehou het. Nico Panagio skryf in die sosiale media: “Ons het ’n lang overdue #7delaan-reünie op ’n yacht in Houtbaai gehad.” Nico het die rol van George Kyriakis vertolk en saam met hom was Frank Rautenbach (Tiaan Terreblanche), Neil Sandilands­ (Bart Kruger), Robert­ Bester (Zac Heymann), Amalia Uys (San-Mari van Graan) en Ivan Zimmermann, wat die rol van Steyn du Preez vertolk het. By hulle was die akteur en rolprentvervaardiger Sean Else, wat ook ’n gasverskyning op 7de Laan gemaak het. Fondasie Nico skryf verder: “Ons het baie jare saam in die sepie deurgebring. Onder sulke omstandighede is goeie vriendskappe gebou­. “Ons het almal ander dinge begin doen, maar ons stem saam dat die fondasie­ waarin ons vandag steeds staan in daai tyd gelê is.”